{
    "articles": [
        {
            "subtitle": "SNSD prijeti napu\u0161tanjem",
            "intro": "Zastupnik SDP-a Zukan Helez pitao je glavnu tu\u017eiteljicu Tu\u017eila\u0161tva BiH Gordanu Tadi\u0107 zbog \u010dega nije uhapsila Milorada Dodika. Njegovo pitanje izazvalo je reakciju SNSD-ovih parlamentaraca koji su zaprijetili napu\u0161tanjem sjednice Zastupni\u010dkog doma Parlamentarne skup\u0161tine BiH.",
            "title": "Helez zatra\u017eio od Tadi\u0107 da ka\u017ee zbog \u010dega ne hapsi Milorada Dodika",
            "article": "Zastupnik SDP-a BiH Zukan Helez je rekao da VSTV BiH ima \u0161rioke ovlasti, a u skladu s tim i veliku odgovornost. On je rekao predsjedniku VSTV-a BiH Milanu Tegeltiji kako smatra da je on izgubio kredibilitet, prije svega zbog afere \"Potkivanje\".\n\nDr\u017eavnu tu\u017eiteljicu je pitao da li je imala mogu\u0107nost da poslije afere \"Potkivanje\" nalo\u017ei hap\u0161enje Milana Tegeltije i da li je imala ingerencije da uhapsi Milorada Dodika kada je udario na dr\u017eavni integritet te zbog \u010dega to nije u\u010dinila.\n\n\"Jeste li svjesni koju odgovornost imate? Taj \u010dovjek ako nastavi ovako, dovest \u0107e do sukoba. Ako ga ne uhapsite, imat \u0107ete historijsku odgovornost\", rekao je Helez tra\u017ee\u0107i od Tadi\u0107 da mu za govornicom odgovori na postavljena pitanja.\n\nOn je tra\u017eio da mu se odgovori \u0161ta je s aferom \"Pandora\" kojom su obuhva\u0107eni Milorad Dodik i Dragan \u010covi\u0107, lideri SNSD-a i HDZ-a BiH. Dotakao se i procesa istrage koji kre\u0107e iz MUP-ova navode\u0107i da tamo rade nestru\u010dni ljudi.\n\n\u0160efica Kluba zastupnika SNSD-a Snje\u017eana Novakovi\u0107-Bursa\u0107 regovala je na Helezovo izlaganje navode\u0107i da on na ru\u017ean na\u010din potencira hap\u0161enje legalno izabranog \u010dlana Predsjedni\u0161tva BiH iz reda srpskog naroda.\n\n\"Kompletna reakcija je uslijedila zbog derogiranja ustavnog okvira\", rekla je Novakovi\u0107-Bursa\u0107 navode\u0107i da misli na Ustavni sud BiH.\n\nOna je zaprijetila i da \u0107e SNSD napustiti sjednicu Zastupni\u010dkog doma Parlamentarne skup\u0161tine BiH ukoliko se nastavi ovakva prozivka Milorada Dodika.\n\nHelez je nakon toga pozvao i dr\u017eavnu tu\u017eiteljicu da uhapsi bilo kojeg politi\u010dara iz reda bo\u0161nja\u010dkog naroda ukoliko udari na dr\u017eavni integritet.\n\nZastupnik Ujedinjene Srpske Nenad Stevani\u0107 rekao je da na dnevnom redu nije hap\u0161enje Milorada Dodika i da samo u Sjevernoj Koreji politi\u010dar mo\u017ee naru\u010divati od dr\u017eavnog tu\u017eitelja da uhapsi drugog politi\u010dara.\n\n\"Ovaj gospodin \u0161to ga Dodik hrani truhlim bananama. Davno su pro\u0161la vremena da ne smijemo pri\u010dati kao u Sjevernoj Koreji\", odgovorio je Helez na Stevandi\u0107evo izlaganje."
        },
        {
            "subtitle": "Prijedlog Kriznog \u0161taba",
            "intro": "Krizni \u0161tab Federacije BiH danas \u0107e predlo\u017eiti da se na dvije sedmice obustavi nastava u \u0161kolama i fakultetima u FBiH.",
            "title": "Na dvije sedmice se obustavlja nastava u \u0161kolama i na fakultetima u FBiH",
            "article": ".related { border-radius:3px; min-height:100px; margin: 0 0 -20px 0 !important; box-shadow: 1px 1px 3px 0 rgba(0, 0, 0, 0.25); } .related a { border-bottom:0 !important; padding:10px !important; display:block; } .related a:hover {text-decoration:none; background-color: #f8f8f8; border-bottom:0 !important; } .related img.thimg { width:80px; height: auto; float: left; margin: 0 10px 0px 0px !important; } .related img.clock { width:10px; height:10px; margin-right:5px !important;margin-bottom: -1px; } .related span.kategorija { font-family: \"ClanPro-Medium\", arial; font-size: 11px; font-weight: normal; text-transform: uppercase; } .related span.vrijeme { float:right;font-size: 12px;line-height: 12px;color: #666; margin-top: 3px; } .related h3 { font-size: 0.9em; line-height: 1.4em; font-weight: 500; color: #333; text-decoration: none; font-family: \"ClanPro-Medium\", \"Roboto Slab\", Arial !important; margin: 0px !important; } @media screen and (min-width: 1000px) {.related h3 {font-size: 1em} }  @media screen and (min-width: 1000px) {.related span.kategorija {font-size: 14px}} .related .clb {\u00a0clear:both; }Ovu informaciju iznio je ministar zdravstva FBiH Vjekoslav Mandi\u0107. Odluka bi danas trebala biti zvani\u010dno saop\u0107ena svim \u0161kolama i fakultetima.\n\nNastava \u0107e biti obustavljena na dvije sedmice u svim \u0161kolama i fakultetima, ali tako\u0111er \u0107e biti obustavljeno igranje predstava u pozori\u0161tima, ali i neke sportske aktivnosti.\n\nOvo su posljednje mjere koje se poduzimaju nakon sve ozbiljnije situacije u vezi s koronavirusom u Evropi, ali i regiji. U BiH je do sada potvr\u0111eno sedam slu\u010dajeva zara\u017eenih koronavirusom.\n\nVije\u0107e roditelja Kantona Sarajevo ve\u0107 ranije je zatra\u017eilo da se nastava odvija online putem kao preventivna mjera u narednom periodu.\n\n Zbog koronavirusa 1h 9mRoditelji tra\u017ee odr\u017eavanje online nastave: Od I do IV razreda instrukcije putem Vibera\n\nRanije su Na\u0161a stranka i SDP javno zatra\u017eili da se nastava u svim \u0161kolama i fakultetima obustavi do daljnjeg.\n\nEntitet Republika Srpska je ju\u010der donio odluku da se obustavi nastava na 21 dan u svim \u0161kolama i fakultetima."
        },
        {
            "subtitle": "Novi primjer podani\u0161tva",
            "intro": "Zastupnica SNSD-a u Zastupni\u010dkom domu Parlamentarne skup\u0161tine Bosne i Hercegovine Sanja Vuli\u0107 izjavila je danas da je za nju predsjednik SNSD-a Milorad Dodik bog.",
            "title": "Zastupnica SNSD-a u Parlamentu BiH: Za mene je Milorad Dodik bog",
            "article": "Nakon \u0161to je zastupnik SDP-a Zukan Helez pitao dr\u017eavnu tu\u017eiteljicu Gordanu Tadi\u0107 zbog \u010dega nije uhapsila Milorada Dodika zastupnici iz reda SNSD-a stali su u za\u0161titu svog predsjednika.\n\nZa rije\u010d se javila i zastupnica SNSD-a Sanja Vuli\u0107 koja je rekla da je nedopustivo pozivanje na odmazdu \u010dlana Predsjedni\u0161tva BiH Milorada Dodika.\n\n\"Za mene Milorad Dodik ne da je Tito nego je bog\", rekla je Vuli\u0107 \u0161to je izazvalo zaprepa\u0161tenje zastupnika u Zastupni\u010dkom domu Parlamentarne skup\u0161tine BiH.\n\nNa njeno izlaganje reagovao je predsjedavaju\u0107i Zastupni\u010dkog doma Parlamentarne skup\u0161tine BiH Denis Zvizdi\u0107 koji je rekao da je za njega skrnavljenje izjava da je \u010dovjek bog i da svako mora po\u0161tivati i vjerske i ljudske osje\u0107aje drugih zastupnika."
        },
        {
            "subtitle": "Zbog koronavirusa",
            "intro": "Vije\u0107e roditelja u\u010denika osnovnih i srednjih \u0161kola Kantona Sarajevo zatra\u017eilo je od Ministarstva za obrazovanje, nauku i mlade Kantona Sarajevo da, kao mjeru predostro\u017enosti zbog koronavirusa, uvedu online nastavu.",
            "title": "Roditelji tra\u017ee odr\u017eavanje online nastave: Od I do IV razreda instrukcije putem Vibera",
            "article": "Me\u0111u roditeljima raste zabrinutost za zdravlje i sigurnost djece zbog \u0161irenja COVID-19 virusa, zbog \u010dega je UO Vije\u0107a roditelja KS predlo\u017eio mjeru hitne obustave nastave i izvo\u0111enje online nastave kao preventivnu mjeru u narednom periodu, kao prevencija suzbijanja \u0161irenja koronavirusa.\n\n\"Iz vremena provo\u0111enja ankete o izvo\u0111enju online nastave, iz Ministarstva smo tada dobili obja\u0161njenje \u0161ta podrazumijeva izvo\u0111enje online nastave 'Izvo\u0111enje online nastave umjesto nastave u u\u010dionicama' gdje je navedeno obrazlo\u017eenje: 'Za vrijeme trajanja ove epizode odvija se online nastava za u\u010denike od petog do devetog razreda osnovnih \u0161kola i u\u010denike od prvog do \u010detvrtog razreda srednjih \u0161kola. Za u\u010denike od prvog do \u010detvrtog razreda osnovnih \u0161kola profesorica razredne nastave \u0107e roditeljima dati upute putem Vibera\", navodi Vije\u0107e roditelja.\n\nUrgirali su da se pripreme za izvo\u0111enje online nastave zavr\u0161e \u0161to prije.\n\nNagla\u0161eno je da se ovakva nastava ne bi nadokna\u0111ivala ve\u0107 bi imala status redovne."
        },
        {
            "subtitle": "Krizni \u0161tab",
            "intro": "Krizni \u0161tab Federalnog ministarstva zdravstva danas je saop\u0107io da u FBiH postoji 141 respirator, a bili bi kori\u0161teni samo u najte\u017eim slu\u010dajevima zaraze koronavirusom.",
            "title": "FBiH protiv koronavirusa: Imamo 140 respiratora, a 384 osobe su pod nadzorom",
            "article": "Na konferenciji za medije navedeno je da se virus u svijetu \u0161iri i da je promet ljudi dosta veliki. Kako je re\u010deno, svi moramo biti svjesni da se gra\u0111ani nalaze u ozbiljnoj i neizvjesnoj situaciji. Zasad je epidemiolo\u0161ka situacija povoljna, ali situacija se mo\u017ee svakog trenutka promijeniti, obja\u0161njeno je iz kriznog \u0161taba.\n\n\"To zahtijeva na\u0161u odgovornost, a i odgovornost medija. Apelujemo na odgovorno postupanje medija prilikom izvje\u0161tavanja o slu\u010dajevima zaraze koronavirusom\", re\u010deno je na konferenciji za medije.\n\nNa novinarsko pitanje o respiratorima koji su potrebni najte\u017eim bolesnicima s obzirom na to da koronavirus mo\u017ee agresivno napasti plu\u0107a, Krizni \u0161tab je potvrdio da se na tlu FBiH nalazi 141 respirator te da je taj broj \"sasvim dovoljan\".\n\nTako\u0111er, Krizni \u0161tab savjetuje gra\u0111anima da ne putuju u zemlje kao \u0161to su Italija, Njema\u010dka i Francuska te Kina, Ju\u017ena Koreja i Iran.\n\nS obzirom na novu situaciju, Krizni \u0161tab je podsjetio javnost na poznate mjere kao \u0161to su zabrana ulaska dr\u017eavljana zemalja s najve\u0107im brojem slu\u010dajeva zaraze koronavirusom (Kina, Iran, Italija i Ju\u017ena Koreja).\n\nPodsjetimo, u BiH je registrovano sedam slu\u010dajeva zaraze. U utorak su potvr\u0111ena dva slu\u010daja koronavirusa u Zenici, a radi se o dva mla\u0111a \u010dlana porodice prvozara\u017eene osobe. Dvije osobe nemaju simptome i nalaze se u izolaciji."
        },
        {
            "subtitle": "Parlament BiH",
            "intro": "Nakon izlaganja predsjednika VSTV-a BiH Milana Tegeltije i glavne tu\u017eiteljice Tu\u017eila\u0161tva BiH Gordane Tadi\u0107 zastupnici su zapo\u010deli raspravu o stanju u pravosu\u0111u. Od nositelja pravosudnih funkcija parlamentarci tra\u017ee da ka\u017ee ko je ubio D\u017eenana Memi\u0107a i Davida Dragi\u010devi\u0107a.",
            "title": "Zastupnici tra\u017ee odgovor: Ko je ubio D\u017eenana Memi\u0107a i Davida Dragi\u010devi\u0107a?",
            "article": "Zastupnik SDP-a Sa\u0161a Magazinovi\u0107 rekao je da treba upozoriti glavnu dr\u017eavnu tu\u017eiteljicu Gordanu Tadi\u0107 kako nije do\u0161la ni na kakvu konferenciju, ve\u0107 na sjednicu najvi\u0161eg organa zakonodavne vlasti.\n\nKako ka\u017ee, nema potrebe da bilo kojem parlamentarcu prijeti hap\u0161enjem te da on podr\u017eava rad na predmetima visoke korupcije, ali da se boji gubljenja dokaza. On je rekao i da dr\u017eavna tu\u017eiteljica nema pravo parlamentarcima sugerisati da li \u0107e raspravljati o koronavirusu, zdravstvenoj situaciji ili migrantima.\n\n\"Ova sjednica \u0107e biti korisna ako ljudi koji predstavljaju pravosudne institucije stisnu petlju i ka\u017eu imena ubica Davida Dragi\u010devi\u0107a i D\u017eenana Memi\u0107a\", rekao je Magazinovi\u0107.\n\nIstakao je da svi znaju da D\u017eenana Memi\u0107a nije udario auto, ve\u0107 da je ubijen, a da iza pri\u010de o saobra\u0107ajnoj nesre\u0107i stoje ljudi iz pravosudnih institucija te da VSTV BiH ne reaguje na to.\n\n\"Tu\u017eila\u0161tvo bezuspje\u0161no poku\u0161ava dokazati da je bila saobra\u0107ajna nesre\u0107a, a sud uporno govori da je bilo ubistvo\", kazao je Magazinovi\u0107.\n\nNa njegovo izlaganje reagovala je glavna tu\u017eiteljica Gordana Tadi\u0107 navode\u0107i da je predmet otvoren i da Magazinovi\u0107 ne bi uop\u0107e smio pri\u010dati o njemu.\n\n\"U\u010destvujete u za\u0161titi ubica i nemate petlje. Imate petlje samo prijetiti prstom da \u0107emo svi biti pohap\u0161eni. Pa hajde, krenite\", rekao je Magazinovi\u0107.\n\nZastupnica Na\u0161e stranke Mirijana Marinkovi\u0107-Lepi\u0107 upozorila je predsjednika VSTV-a BiH Milana Tegeltiju da on nije ni na kakvom skupu ve\u0107 na sjednici Zastupni\u010dkog doma Parlamentarne skup\u0161tine BiH.\n\nZamjenik predsjedavaju\u0107eg Zastupni\u010dkog doma PSBiH Neboj\u0161a Radmanovi\u0107 (SNSD) rekao je da je ovo najva\u017enija sjednica u proteklih 15 mjeseci i da to pokazuju i uvodna izlaganja dr\u017eavne tu\u017eiteljice i predsjednika VSTV-a BiH.\n\n\"Nije dobro da PSBiH danas pretvorimo u sudnicu. Imam osje\u0107aj da tako mo\u017ee da se desi\", rekao je Radmanovi\u0107.\n\nKako ka\u017ee, dana\u0161nja tema je i napredak prema Evropskoj uniji, jer rad pravosu\u0111a jeste dobar pokazatelj tog napretka i danas \u0107e se pokazati da li BiH \u017eeli i\u0107i u EU ili ima onih koji ko\u010de rad pravosu\u0111a.\n\n\"Siguran sam da \u0107e zastupnici govoriti o zna\u010daju razvoja institucija. Postoji odvojenost sudske, zakonodavne i izvr\u0161ne vlasti i tome moramo dati doprinos\", kazao je Radmanovi\u0107 dodaju\u0107i da BiH treba efikasno i nepristrasno pravosu\u0111e.\n\nNa kraju svog izlaganja kazao je kako se treba govoriti o slobodi i suverenitetu te da \u0107e se zastupnici danas upitati da li su suvereni, odnosno da li mogu upravljati bez stranaca."
        },
        {
            "subtitle": "Savjet nutricionistice",
            "intro": "U periodu gripe organizam je izlo\u017een razli\u010ditm \u0161tetnim utjecajima koji oslabljuju imunolo\u0161ki sistem. No redovnim i dovoljnim unosom odre\u0111enih vitamina i minerala mo\u017eete ga osna\u017eiti. Provjerite koji su vitamini i minerali neophodni va\u0161em organizmu.",
            "title": "Ovi vitamini i minerali ja\u010daju imunolo\u0161ki sistem i \u0161tite vas od virusa",
            "article": "\"Pored zdrave ishrane, koja isklju\u010duje rafiniranu, prera\u0111enu hranu i \u0161e\u0107er, ciljana i specifi\u010dna prehrambena podr\u0161ka jedan je od na\u010dina ja\u010danja imuniteta koji \u0107e pomo\u0107i u sprje\u010davanju ili rje\u0161avanju bilo kakve virusne infekcije uz odgovaraju\u0107e vje\u017ebe, dovoljno sna i zdravu higijenu\", napisala je nutricionistica Amela Ivkovi\u0107 O'Reilly. \n\nPrema podacima postoje\u0107ih recenziranih radova na PubMedu i drugim organizacijama, kao \u0161to su komplementarno medicinsko udru\u017eenje (CMA), Orthomolecular Medicine News Service (OMNS) u SAD-u i Britansko dru\u0161tvo za ekolo\u0161ku medicinu, vitamin C, D, Cink, Selen, humi\u010dna kiselina, ekstrakt maslinovog lista i S. Boulardii mogu vam pomo\u0107i u borbi protiv gripe. \n\nVitamin C\n\nEpidemija virusa mo\u017ee se dramati\u010dno usporiti ili zaustaviti uz neposrednu \u0161iroku upotrebu velikih doza vitamina C. Naime, ljekari ve\u0107 decenijama ukazuju na sna\u017ean antivirusni efekt vitamina C. \n\n\"Veoma je va\u017eno maksimizirati antioksidativni kapacitet tijela i prirodni imunitet kako bismo sprije\u010dili i minimizirali simptome kada virus napada ljudsko tijelo. Osnova upotrebe visokih doza vitamina C u prevenciji i borbi protiv bolesti uzrokovanih virusima mo\u017ee se pratiti kao rani uspjeh vitamina C protiv polia, prvi put registrovanog krajem 40-ih. Dalji klini\u010dki dokazi prikupljeni tokom decenija doveli su do antivirusnog protokola objavljenog 1980\", kazala je Ivkovi\u0107 O'Reilly.\n\nPreporu\u010dena doza vitamina C je 3.000 miligrama dnevno u nekoliko doza. \n\nVitamin D\n\nOsim vitamina C, istra\u017eivanja pokazuju da je vitamin D nesumnjivo klju\u010dni sastojak koji utje\u010de na imuni odgovor, a vi\u0161e istra\u017eivanja je pokazalo kako posjeduju i stimuliraju antivirusna svojstava. \n\nIvkovi\u0107 O'Reilly ka\u017ee kako bi u procjeni statusa vitamina D i odr\u017eavanje optimalnog nivoa u serumu trebalo uzeti u obzir kod starijih osoba i djece, a mikronutrijente treba smatrati jednim od bitnih faktora koji u cjelini pobolj\u0161avaju na\u0161e zdravstveno stanje i podr\u017eavaju na\u0161u borbu protiv bolesti.\n\nPreporu\u010dena doza vitamina D je 2.000 me\u0111unarodnih jedinica dnevno. \n\nCink\n\nCink igra veoma bitnu ulogu u na\u0161em imunolo\u0161kom sistemu, a osobe kojima nedostaje cink imaju pove\u0107anu osjetljivost na razne patogene. Cink je klju\u010dan za normalan razvoj i funkciju \u0107elija koje posreduju nespecifi\u010dni imunitet, poput neutrofila i prirodnih \u0107elija ubica.\n\n\"Generalno gledano, cink pokazuje svoj antivirusni efekat interferiraju\u0107i u \u010detiri faze \u017eivotnog ciklusa, \u0161to uklju\u010duje gubitak infektivnosti virusa, inhibiciju ulaska virusa u doma\u0107ina, inhibiciju prerade virusnog polipeptida i inhibiciju aktivnosti virusne proteaze i/ili viralno-kodirana RNA polimeraza ovisna o RNA (RdRp)\", kazala je Ivkovi\u0107 O'Reilly. \n\nZbog toga je osiguravanje optimalnog statusa cinka jedan od faktora koji doprinosi ja\u010danju imuniteta prema virusnim infekcijama. Preporu\u010dena doza cinka je 20 miligrama dnevno. \n\nSelen\n\nOvaj mineral u tragovima ima antivirusnu aktivnost te doprinosi smanjenu vrsta reaktivnih kisika i reaktivnih azotnih vrsta. Manjak selena pove\u0107ava ranjivost na infekcije virusima kao \u0161to su pokazala istra\u017eivanja \u0161irom svijeta posljednjih nekoliko decenija od Kube do Kine.\n\nPreporu\u010dena doza unosa selena je 100 mikrograma dnevno. \n\nHumi\u010dna kiselina\n\nNalazimo je u specifi\u010dnom tlu na odre\u0111enim lokacijama u svijetu. Vjeruje se da ova kiselina inhibira sve viruse. Humi\u010dna kiselina s najefikasnijim antivirusnim djelovanjem izvedena je iz slatkovodnih biljaka koje su u osnovi drevni kompost star hiljadama godina. \n\n\"Humi\u010dna kiselina sadr\u017ei mnogo vrsta \"funkcionalnih grupa\" (specifi\u010dne grupe atoma) koje se mogu vezati za veliki broj virusa. Istra\u017eivanja su pokazala da su odre\u0111ene humusne kiseline efikasne in vitro protiv svih poznatih virusa, uklju\u010duju\u0107i gripu, HSV i HIV\", obja\u0161njava Ivkovi\u0107 O'Reilly. \n\nPreporu\u010dena doza humi\u010dne kiseline je 375 mg dva puta dnevno. \n\nEkstrakt maslinovog lista\n\nGlavni aktivni sastojci maslinovog ulja uklju\u010duju oleinsku kiselinu, fenolne sastojke i skvalen. Glavni fenolni spojevi, hidroksitirosol i oleuropein daju ekstra djevi\u010danskom maslinovom ulju njegov gorak, o\u0161tar okus. Istra\u017eivanja su tako\u0111er pokazala da oleuropein koji se nalazi u ekstraktu maslinovog ulja pokazuje zna\u010dajno antivirusno djelovanje protiv respiratornog sincicijskog virusa i virusa para-gripa tipa 3. Preporu\u010dena doza ekstrakta maslinovog lista je 500 mg dva puta dnevno. \n\nS. Boulardii\n\nPrema rije\u010dima Ivkovi\u0107 O'Reilly, ovaj probiotski kvasac podr\u017eava sekretorni imunoglobulin A, glavni imunoglobulin uro\u0111enog imunog sistema koji \u0161titi od infektivnih uzro\u010dnika. Vrlo je dobro prou\u010den i jedan je od najbitnijih probiotskih organizama na zemlji."
        },
        {
            "subtitle": "Do daljnjeg",
            "intro": "BiH je zvani\u010dno zabranila ulazak strancima koji dolaze iz najrizni\u010dnijih zemalja u kojima je najve\u0107i broj slu\u010dajeva zara\u017eenih koronavirusom.",
            "title": "U BiH zvani\u010dno zabranjen ulazak strancima iz zemalja gdje je najvi\u0161e zara\u017eenih koronavirusom",
            "article": "Iz Grani\u010dne policije BiH upu\u0107ena je naredba svim terenskim uredima na grani\u010dnim prijelazima na\u0161e dr\u017eave da se zabrani ulazak osobama koje dolaze iz Italije, Irana, Ju\u017ene Koreje i pojedinih dijelova Kine, ta\u010dnije provincije Hubei i grada Wuhana.\n\nKada je rije\u010d o dr\u017eavljanima BiH koji se vra\u0107aju u BiH iz neke od tih zemalja, primjenjuje se ustaljena procedura tako \u0161to te osobe na granici popune upitnik i idu u obaveznu samoizolaciju 14 dana.\n\nOdluka je stupila na snagu odmah nakon \u0161to je direktor Grani\u010dne policije BiH Zoran Gali\u0107 sino\u0107 primio slu\u017ebeni zahtjev ministra sigurnosti BiH Fahrudina Radon\u010di\u0107a da postupi u skladu s ovlastima.\n\nRanije je ministar Radon\u010di\u0107 za takvu odluku dobio punu podr\u0161ku predsjedavaju\u0107eg Vije\u0107a ministara Zorana Tegeltije, ali i entitetskih premijera Fadila Novali\u0107a i Radovana Vi\u0161kovi\u0107a.\n\nU BiH je do sada potvr\u0111eno sedam slu\u010dajeva zaraze koronavirusom. \u010cetiri u Banjoj Luci i tri u Zenici. Svi zara\u017eeni se dovode u vezu s Italijom, odnosno ve\u0107ina ih je boravila u Italiji.\n\nU me\u0111uvremenu je u Republici Srpskoj donesena odluka o obustavi nastave u \u0161kolama i fakultetima na 21 dan i zabranjena su sva javna okupljanja. U Kantonu Sarajevo su tako\u0111er poduzete odre\u0111ene mjere prevencije pa su zabranjena okupljanja sa vi\u0161e od 250 osoba."
        },
        {
            "subtitle": "Poo\u0161tren oprez",
            "intro": "Od ju\u010der je na snazi nova mjera Kriznog \u0161taba Federacije zbog koronavirusa \u0161to podrazumijeva obaveznu karantinu za sve koji se vrate iz Njema\u010dke, \u0160panije ili Francuske.",
            "title": "Nove mjere u BiH: Svi koji se vrate iz Njema\u010dke, \u0160panije i Francuske moraju u karantin",
            "article": ".related { border-radius:3px; min-height:100px; margin: 0 0 -20px 0 !important; box-shadow: 1px 1px 3px 0 rgba(0, 0, 0, 0.25); } .related a { border-bottom:0 !important; padding:10px !important; display:block; } .related a:hover {text-decoration:none; background-color: #f8f8f8; border-bottom:0 !important; } .related img.thimg { width:80px; height: auto; float: left; margin: 0 10px 0px 0px !important; } .related img.clock { width:10px; height:10px; margin-right:5px !important;margin-bottom: -1px; } .related span.kategorija { font-family: \"ClanPro-Medium\", arial; font-size: 11px; font-weight: normal; text-transform: uppercase; } .related span.vrijeme { float:right;font-size: 12px;line-height: 12px;color: #666; margin-top: 3px; } .related h3 { font-size: 0.9em; line-height: 1.4em; font-weight: 500; color: #333; text-decoration: none; font-family: \"ClanPro-Medium\", \"Roboto Slab\", Arial !important; margin: 0px !important; } @media screen and (min-width: 1000px) {.related h3 {font-size: 1em} }  @media screen and (min-width: 1000px) {.related span.kategorija {font-size: 14px}} .related .clb {\u00a0clear:both; }Ranije je odluka o karantinu va\u017eila za osobe koje se vra\u0107aju iz Kine, Italije, Irana ili Ju\u017ene Koreje. Novom odlukom sada zna\u010di da svi oni koji se vrate iz Njema\u010dke, \u0160panije ili Francuske moraju 14 dana u karantin.\n\n Prevencija koronavirusa 2h 59mU ku\u0107noj izolaciji 161 osoba nakon dolaska iz Berlina na aerodrom u Tuzli\n\nTa odluka se ve\u0107 po\u010dela primjenjivati od sino\u0107, kada je grupa od 161 putnika koja je sino\u0107 iz Berlina sletjela na Me\u0111unarodni aerodrom u Tuzli zavr\u0161ila je u 14-dnevnoj ku\u0107noj izolaciji.\n\nNakon redovnih sigurnosnih provjera, prema tvrdnjama putnika koji se nalazio na ovom letu, svim putnicima je izdato rje\u0161enje o odlasku u 14-dnevnu ku\u0107nu izolaciju. preglede putnika vr\u0161e ljekari i sanitarni inspektori koji izdaju rje\u0161enja o odlasku u 14-dnevni ku\u0107ni karantin.\n\n Vratili se s ekskurzije 1h 45mU izolaciji 35 u\u010denika i tri profesora iz sarajevske Druge gimnazije nakon povratka iz Njema\u010dke\n\n\"Te procedure ranije su primjenjivane prema svim putnicima koji dolaze s podru\u010dja Kine, Italije, Ju\u017ene Koreje i Irana, a od ju\u010der se to, prema Federalnom ministarstvu zdravstva, odnosi i na osobe koje dolaze i iz Francuske, Njema\u010dke i \u0160panije. Cilj je pra\u0107enje daljnje epidemiolo\u0161ke situacije i poduzimanje mjera spre\u010davanja i eventualno ranog otkrivanja slu\u010daja bolesti izazvane koronavirusom\", rekao je za Klix.ba direktor tuzlanskog aerodroma Esed Muja\u010di\u0107.\n\nOsobe kojima se izda ovo rje\u0161enje mogu se i \u017ealiti, ali \u017ealba ne odla\u017ee izvr\u0161enje naredbe.\n\nOstaje otvoreno pitanje kako \u0107e osobe koje su zaposlene u nekoj od navedenih zemalja, a ukoliko se u narednih 14 dana moraju vratiti na posao, opravdati odsustvo.\n\nTako\u0111er, ne zna se na koji \u0107e se na\u010din nadgledati po\u0161tivanje odluke o provo\u0111enju karantina."
        },
        {
            "subtitle": "Vratili se s ekskurzije",
            "intro": "U izolaciji je 35 u\u010denika i tri profesora iz Druge gimnazije u Sarajevu s obzirom na to da su se vratili s putovanja iz Njema\u010dke, zemlje u kojoj je potvr\u0111eno 1.565 slu\u010dajeva zaraze koronavirusom. Tu odluku je donijela Kantonalna sanitarna inspekcija.",
            "title": "U izolaciji 35 u\u010denika i tri profesora iz sarajevske Druge gimnazije nakon povratka iz Njema\u010dke",
            "article": "U\u010denici i profesori su bili na ekskurziji u Njema\u010dkoj s koje su se vratili 6. marta i bit \u0107e u izolaciji 14 dana koliko traje i period inkubacije koronavirusa.\n\n    Odluka Kantonalne sanitarne inspekcije     \n\nKako su naveli, odluka je zvani\u010dno donesena ju\u010der nakon \u0161to je utvr\u0111eno da postoji sumnja na zarazu koronavirusom s obzirom na to da su boravili u Njema\u010dkoj u kojoj je potvr\u0111eno vi\u0161e od 1.000 slu\u010dajeva. \n\nDa bi se sprije\u010dila zaraza i \u0161irenje koronavirusa u na\u0161oj dr\u017eavi, navedenim osobama je zabranjeno da napu\u0161taju prostor u kojem se nalaze dok se ne utvrdi da ne pokazuju nikakve simptome."
        },
        {
            "subtitle": "Mesihovi\u0107 iz DF",
            "intro": "Danas se usvaja bud\u017eet Kantona Sarajevo. Posebnu pa\u017enju privukao je amandman novog ministra zdravstva Rusmira Mesihovi\u0107a iz Demorkatske fronte.",
            "title": "NS: Novi ministar zdravstva KS novcem za za\u0161titu zdravlja gra\u0111ana kupuje slu\u017ebeni auto",
            "article": "U vezi s tim amandmanom reagovao je Klub zastupnika Na\u0161e stranke u Skup\u0161tini KS.\n\n\"Ministar Mesihovi\u0107 je tra\u017eio da se iznos za prevenciju i za\u0161titu zdravlja umanji za 100.000 KM. On predla\u017ee da se od tih sredstava 45.000 KM prebaci za nabavku slu\u017ebenog vozila. Od ministra zdravstva u situaciji kad je zdravlje gra\u0111ana u krizi i zdravstvena za\u0161tita u svim segmentima na jako niskom nivou u najmanju ruku o\u010dekujemo da bude toliko savjestan da nas ne poni\u017eava kupovinom novog\nslu\u017ebenog vozila na ra\u010dun mjera prevencije i za\u0161tite zdravlja gra\u0111ana\", saop\u0107ili su iz Na\u0161e stranke"
        },
        {
            "subtitle": "Zdravlje je najbitnije",
            "intro": "Zbog koronavirusa do daljnjeg je otkazana najve\u0107a, tradicionalna proljetna zabava u Pionirskoj dolini \"Ususret prolje\u0107u\", na kojoj nekoliko hiljada mali\u0161ana i njihovih roditelja u sarajevskom zoolo\u0161kom vrtu proslavljaju dolazak novog godi\u0161njeg doba.",
            "title": "Zbog koronavirusa otkazana manifestacija \"Ususret prolje\u0107u\" u Pionirskoj dolini u Sarajevu",
            "article": "Manifestacija koju zajedno za svoje goste organizuju preduze\u0107e \"Park\" s brojnim poslovnim partnerima i prijateljima trebala je biti odr\u017eana za deset dana, odnosno 21.marta. \n\n\"Zbog za\u0161tite zdravlja djece i mladih, odnosno svih posjetilaca, ali i u skladu s naredbom Kriznog \u0161taba Ministarstva zdravstva KS o zabrani javnog okupljanja odlu\u010deno je da najve\u0107a proljetna zabava u zelenoj oazi u centru grada bude odr\u017eana nakon \u0161to se stabilizira epidemiolo\u0161ka situacija. Ina\u010de, 'Ususret prolje\u0107u' bi bila deseta zabava po redu, pa je njenoj organizaciji posve\u0107ena i posebna pa\u017enja, ali zdravlje na\u0161ih posjetilaca je najva\u017enije, stoga \u0107e ista biti odr\u017eana u toku proljetnih mjeseci, a svi gosti koji nam s rado\u0161\u0107u dolaze na vrijeme \u0107e biti obavije\u0161teni o novom terminu\", naveli su iz preduze\u0107a \"Park\".\n\nOsim \u0161to je proljetna zabava u Pionirskoj dolini tradicionalna, simboli\u010dno njenim odr\u017eavanjem Pionirska dolina zapo\u010dinjala je novu poslovnu sezonu, a tako \u0107e to biti i ovaj put.\n\n\"U me\u0111uvremenu, do odre\u0111ivanja novog termina zabave u Pionirskoj dolini bit \u0107e nastavljena realizacija brojnih priprema i projekata ure\u0111enja i obnove, te oboga\u0107ivanja sadr\u017eaja, a uskoro bi ista mogla postati i dom jo\u0161 jednoj \u017eivotinjskoj vrsti. Posao \u010di\u0161\u0107enja i ure\u0111enja vje\u0161ta\u010dkih jezera u zavr\u0161noj je fazi, a dodatno se ure\u0111uju i brojni drugi detalji i pripreme za dolazak posjetilaca i ljubitelja ove zelene oaze tokom narednog perioda u \u0161to ve\u0107em broju\", dodali su.\n\nRadno vrijeme Pionirske doline tokom marta je od 8:00 do 18:00 sati, a ovaj rekreativno zabavni centar svoje kapije posjetiocima otvara svaki dan u sedmici."
        },
        {
            "subtitle": "Akcija \"Kameleon\"",
            "intro": "Kantonalno tu\u017eila\u0161tvo Zeni\u010dko-dobojskog kantona zatra\u017eilo je odre\u0111ivanje mjere pritvora za sutkinju M. K. koja je uhap\u0161ena u akciji FUP-a uz podr\u0161ku OSA-e u Zenici.",
            "title": "Zatra\u017een pritvor za uhap\u0161enu sutkinju Op\u0107inskog suda u Zenici",
            "article": "Nakon ispitivanja osumnji\u010dene M. K. Kantonalno tu\u017eila\u0161tvo ZDK je Op\u0107inskom sudu u Kaknju podnijelo prijedlog za odre\u0111ivanje pritvora zbog postojanaj sumnje da je po\u010dinila produ\u017eeno krivi\u010dno djelo primanje nagrade i drugih oblika koristi za trgovinu utjecajem.\n\n\"Tu\u017eilac je stavio prijedlog za odre\u0111ivanje mjere pritvora jer postoje naro\u010dite okolnosti koje ukazuju da \u0107e osumnji\u010dena pu\u0161tanjem na slobodu ometati krivi\u010dni postupak utjecajem na svjedoke i jer naro\u010dite okolnosti opravdavaju bojazan da \u0107e osumnji\u010dena pu\u0161tanjem na slobodu ponoviti krivi\u010dno djelo\u201d, stoji u saop\u0107enju Kantonalnog tu\u017eila\u0161tva ZDK.\n\nO prijedlogu za pritvor odlu\u010diti \u0107e sudija za prethodni postupak Op\u0107inskog suda u Kaknju. Sutkinja M. K. ju\u010der je dovezena u Tu\u017eila\u0161tvo ZDK, a u zgradu je uveli kroz ulaz gara\u017ee koja se rijetko kada koristi za prevo\u017eenje uhap\u0161enih."
        },
        {
            "subtitle": "Kantonalni sud",
            "intro": "Nakon odr\u017eanog ro\u010di\u0161ta za razmatranje sporazuma o priznanju krivice, Kantonalni sud u Novom Travniku donio je presudu kojom je proglasio krivim Zijada Tutkura zbog poku\u0161aja ubistva brata Seada.",
            "title": "Travnik: Priznao da je poku\u0161ao ubiti brata i nagodio se s tu\u017eila\u0161tvom",
            "article": "Optu\u017eeni se nagodio na kaznu zatvora u trajanju od godinu i po. U izre\u010denu kaznu optu\u017eenom se ura\u010dunava vrijeme provedeno u pritvoru po\u010dev od 25. jula 2019. do 25. januara 2020. godine.\n\nZijad Tutkur osu\u0111en je jer je nakon sva\u0111e poku\u0161ao no\u017eem ubiti svog brata ispred porodi\u010dne ku\u0107e u mjestu Oborci kod Donjeg Vakufa. Zijad je uzeo no\u017e te sna\u017enim zamahom o\u0161tricu no\u017ea zario u grudni ko\u0161 brata Seada."
        },
        {
            "subtitle": "Promo",
            "intro": "Authority Partners (AP) je proteklog vikenda obilje\u017eio 22 godine od trenutka kada je po\u010deo sa globalnim poslovanjem i 15. godi\u0161njicu postojanja u Bosni i Hercegovini.",
            "title": "Authority Partners obilje\u017eio 22. godi\u0161njicu globalnog poslovanja i 15 godina rada u BiH",
            "article": "Na sve\u010danoj ceremoniji odr\u017eanoj ovom prilikom, gostima i uzvanicima se obratila Amina Kari\u0107, direktorica AP-a. O uspjesima u ovoj kompaniji govorili su i Tarik Kari\u0107, direktor IT-a, Anesa Budim Kova\u010d, direktorica operacija, Armin Dinar, direktor razvoja biznisa, Alen Durgut, program arhitekta, te Lana Had\u017eimuji\u0107, Mirha Mirkovi\u0107, Mirjana Vukovi\u0107, Amra Kari\u0107 i Armin Brki\u0107, in\u017einjering menad\u017eeri u AP-u.\n\nKao i ranijih godina, povodom godi\u0161njice kompanije je dodijeljena i AP Community Hero nagrada, koja se ve\u0107 dugi niz godina dodjeljuje herojima zajednice, osobama prepoznatim po svojim djelima kojima zajednicu \u010dine boljim i radosnijim mjestom za \u017eivljenje. \n\nTokom ceremonije 14 konsultanata i konsultantica koji su nesebi\u010dno dijelili svoje znanje i promovisali klju\u010dne vrijednosti AP-a su primili priznanje izvrsnosti. Prate\u0107i raniju praksu programa lojalnosti koja je konstanta u ovoj kompaniji, konsultanti i konsultantice koji su u ovoj godini napunili desetu godi\u0161njicu rada su nagra\u0111eni sa \u010dekom od 10.000 KM. Ovo prilikom progla\u0161eni su i novi AP ambasadori, koji su vo\u0111eni unutra\u0161njom motivacijom i omogu\u0107avaju nove prilike za zajedni\u010dki rast.\n\n        \n\n\"Globalna pri\u010da Authority Partnersa je zapo\u010dela prije 22 godine, a ve\u0107 15 je pro\u0161lo otkako je kompanija po\u010dela s radom u Bosni i Hercegovini\", zapo\u010dela je svoje obra\u0107anje Amina Kari\u0107, direktorice AP-a. \"Ovu godi\u0161njicu po\u010dinjemo ponosno objavljuju\u0107i da smo, u ovoj godini, otvorili i AP Tehnology Centar u Istanbulu. Po\u010deli smo putovanje s vizijom i \u017eeljom da postanemo autoriteti u kreiranju izvrsnih IT rje\u0161enja. Danas, snaga AP porodice je u preko 300 njenih \u010dlanova koji rade na pet kontinenata i u 25 zemalja svijeta. Biti \u010dlanom ove zajednice neprocjenjivo je iskustvo za sve koji \u017eele prevladati izazove, rasti i napredovati - privatno i profesionalno, i biti dijelom globalne zajednice IT eksperata\", zaklju\u010dila je Kari\u0107 i naglasila da velika zahvala za fantasti\u010dno putovanje ide konsultantima Authority Partners za sve sjajne stvari koje su postigli zajedno. \"Radujemo se nastavku ovog putovanja, koji vodi izvrsnosti, rastu i razvoju, stabilnosti i dru\u0161tvenoj odgovornosti, u mnogim godinama koje nam dolaze\", rekla je Amina.\n\n        \n\nPri\u010da o AP-u je zapo\u010dela sa 4 konsultanta voljna da se pridru\u017ee zajednici, a ve\u0107 nakon sedam godina je ovaj broj narastao do prve stotine profesionalaca i profesionalki pod okriljem AP-a. Samo tri godine kasnije je taj broj udvostru\u010den. Godine 2014. je otvoren i AP Lab, a zajednica je u martu 2020. bogata i jaka sa preko 300 konsultanata. Danas, AP se uvr\u0161tava me\u0111u najuspje\u0161nije i najprosperitetnije kompanije svog profila i globalno i u zemlji. Po\u0161tuju\u0107i zajednicu iz koje poti\u010de i u kojoj stvara, ova kompanija njeguje vrijednosti dru\u0161tvene odgovornosti. Izme\u0111u ostalog, i dodjelom Community Hero nagrade zaslu\u017enim pojedincima i pojedinkama. \n\n        \n\nU znak zahvalnosti za nesebi\u010dnu pomo\u0107 u zajednici, ove je godine nagra\u0111en Tim Clancy, sada ve\u0107 legendarni bh. humanitarac. Clancy je ina\u010de stru\u010dnjak za odr\u017eivi razvoj fokusiran na eko-turizam i okoli\u0161. U regiju je do\u0161ao na dobrovoljni humanitarni rad 1992. godine i od tada \u017eivi i radi na Balkanu, a novi dom je izgradio u Sarajevu. Vijest o nagradi je Tima zatekla na putu u Tuzlu gdje je, zajedno s Udru\u017eenjem Pomozi.ba, prije nekoliko mjeseci organizovao zimsko skloni\u0161te za migrante kojih je, kako ka\u017ee, mnogo na tuzlanskoj \u017eeljezni\u010dkoj stanici. Video porukom se zahvalio na nagradi, rekav\u0161i da dolazi iz porodice irsko-ameri\u010dkog porijekla i da je to obilje\u017eilo i njegov rad i odnos prema zajednici. \"Mi smo Njujor\u010dani i Njujor\u010danke - vatrogasci, policajci, u\u010ditelji i u\u010diteljice, medicinske sestre. Oduvijek sam bio sna\u017eno posve\u0107en slu\u017eenju zajednici u kojoj \u017eivim. A Bosna i Hercegovina jeste moj dom u kojem \u017eivim ve\u0107 27 godina, dom u kojem su ro\u0111ena i moja djeca\", rekao je Clancy. Komentari\u0161u\u0107i nagradu, podijelio je pou\u010dnu pri\u010du: \"Jedini komentar koji, zapravo danas imam je pri\u010da o tome kako sam, prije nekoliko godina, razgovarao sa svojim prijateljem o jednom od svojih heroja, Nelsonu Mandeli. Prijatelj mi je tada objasnio da moramo biti vrlo pa\u017eljivi kada nekoga progla\u0161avamo herojem, jer time impliciramo da ta osoba radi izvrstan posao koji osloba\u0111a nas od odgovornosti da uzmemo svoj dio odgovornosti u tome. Zato, ne smatram sebe herojem, ali se svakako smatram osobom koja preuzima odgovornost da zajednicu u kojoj \u017eivi u\u010dini boljim mjestom. Hvala vam \u0161to ste mislili na mene i \u0161to ste obratili pa\u017enju na ono \u0161to radimo. Sretan sam \u0161to ste prepoznali taj rad\", zahvalio je Clancy na dodijeljenoj nagradi. Authority Partners \u0107e, zaklju\u010deno je na ceremoniji, nastaviti stvarati izvrsnost u onome \u0161to radi i aktivno u\u010destvovati u \u017eivotu zajednice jer je, kako ka\u017eu, jedino to ispravan recept uspje\u0161nosti danas."
        },
        {
            "subtitle": "Borba protiv bezakonja",
            "intro": "Jedna benzinska pumpa kompanije Hifa Petrol u Posu\u0161ju sputila je cijenu dizela na 1,66 KM, a u saop\u0107enju za javnost objasnili su razloge svog poteza.",
            "title": "Hifa Petrol objasnila za\u0161to je u Posu\u0161ju spustila dizel na 1,66 KM",
            "article": "Prije sni\u017eenja cijena goriva na BP Hifa Petrol u Posu\u0161ju bila je za dizel 4 - 2,01 KM, a za dizel 5 - 2,21 KM. Ju\u010der je kompanija Hifa Petrol izvr\u0161ila sni\u017eenje cijene i za D4 i D5 tako da je aktualna cijena za oba dizela 1,66 KM.\n\n\"Ovom odlukom smo \u017eeljeli da skrenemo pa\u017enju javnosti vezano za situaciju u maloprodaji naftnih derivata u ovoj op\u0107ini. Drasti\u010dno sni\u017eenje cijene izvr\u0161eno je samo na na\u0161oj pumpi u Posu\u0161ju, a kao odgovor nezakonitoj prodaji lo\u017e ulja na pumpama\", ka\u017eu iz Hifa Petrola.\n\nNaime, iako su svjesni da ovom odlukom posluju sa gubitkom, iz kompanije nagla\u0161avaju da \u017eele da se pokrenu potrebne aktivnosti oko nezakonite prodaje lo\u017e ulja na benzinskim pumpama u Posu\u0161ju.\n\nOni podsje\u0107aju da je Zakonom o akcizama BiH, \u010dl. 32 I \u010dl. 33 (\u201cSlu\u017ebeni glasnik BiH\u201d, br.49/2009, 49/2014, 60/2014 i 91/2017) izri\u010dito zabranjeno to\u010denje lo\u017e ulja u bilo koje motorno vozilo, a \u0161to pojedini distributeri ne po\u0161tuju u op\u0107ini Posu\u0161je.\n\n\"O\u010dekujemo od poslovne zajednice i nadle\u017enih institucija da poduzmu neophodne mjere kako bi se poslovanje u oblasti trgovine naftom i naftnim derivatima u Posu\u0161ju uvelo u zakonske okvire. Potro\u0161a\u010de savjetujemo da se informi\u0161u prije kupovine roba I usluga jer \u0161tetu u slu\u010daju kupovine goriva lo\u0161eg kvaliteta na\u017ealost snose sami. Odgovorno stojimo iza kvaliteta i kvantiteta goriva kojeg to\u010dimo na na\u0161im pumpama \u0161to potvr\u0111ujemo sa 474 ispitana uzorka goriva potvr\u0111enog kvaliteta od ovla\u0161tenih institucija u 2019. godini. Stojimo na raspolaganju svim potro\u0161a\u010dima za sve upite vezane za oblast prometa nafte i naftnih derivata\", obja\u0161njavaju iz Hifa Petrola."
        },
        {
            "subtitle": "Smjernice eksperata",
            "intro": "Prijetnja od \u0161irenja virusa na poslu postavlja pitanje: \u0160ta direktor mo\u017ee zatra\u017eiti od zaposlenika kada do\u0111e na posao bolestan ili ako su zaposlenici zabrinuti zbog izlo\u017eenosti zarazi?",
            "title": "\u0160ta direktor treba uraditi ako zaposlenik do\u0111e bolestan na posao ili se boji koronavirusa?",
            "article": "Poslodavci su u visokoj pripravnosti kako najbolje odr\u017eati zaposlenike zdravima, s obzirom na to da se koronavirus pro\u0161irio na vi\u0161e od 70 zemalja, a da je istovremeno sezona gripe.\n\n\u0160ta direktor ili menad\u017eer treba uraditi ako zaposlenik odbije putovati?\n\nPoslodavci su zakonski du\u017eni zaposlenicima osigurati zdravo i sigurno radno okru\u017eenje. Mnoge kompanije danas poku\u0161avaju minimalizirati rizik od izlo\u017eenosti koronavirusu ograni\u010davanjem poslovnih putovanja.\n\nNeke su kompanije otkazale sva manje va\u017ena poslovna putovanja u zemlji i inozemstvu. Ostali su otkazali konferencije, seminare i konvencije, a neki su odlu\u010dili da zaposlenici rade od ku\u0107e.\n\nIpak, neka su putovanja ostala i dalje zakazana, a ako zaposlenik ka\u017ee svom nadre\u0111enom da ne \u017eeli i\u0107i zbog straha od zaraze, postoji mogu\u0107nost da \u0107e poslodavac i dalje inzistirati na putovanju \u2013 pogotovo ako je to dio opisa posla zaposlenika.\n\nPoslodavac bi to trebao napraviti samo ako je planirano putovanje zaista potrebno i ako se smatra sigurnim.\n\n\"Kako se situacija s koronavirusom \u0161iri, poslodavci moraju kontinuirano procjenjivati \u0161ta je potrebno i \u0161to je sigurno za zaposlenike\", navodi Alka Ramchandani-Raj, advokatica specijalizirana za sigurnost na radnom mjestu u advokatskom uredu Littler Mendelson.\n\nPrema njenim rije\u010dima, poslodavac bi trebalo prona\u0107i na\u010din kako razrije\u0161iti problem, \u0161to je dobro i za odnose unutar kompanije.\n\nZa po\u010detak, dosta \u0107e ovisiti o tome gdje zaposlenik treba putovati i koji su zdravstveni rizici povezani s tim podru\u010djem.\n\nDirektor bi trebao saznati vi\u0161e o posebnim problemima zaposlenog, ka\u017ee Amber Clayton, direktorica Udruge za upravljanje ljudskim resursima (SHRM) za\u00a0CNN.\n\nAko kompanija vjeruje da bi putovanje bilo sigurno, direktor bi trebao ukazati na slu\u017ebene smjernice zdravstvenih organizacija, kao \u0161to su Centar za kontrolu bolesti ili Svjetska zdravstvena organizacija.\n\nTako\u0111er, potrebno je istra\u017eiti \u0161ta kompanija mo\u017ee napraviti da bi se zaposlenik osje\u0107ao sigurno na putovanju. To bi moglo zna\u010diti pru\u017eanje za\u0161titne opreme i omogu\u0107avanje zaposleniku da pro\u0111e odgovaraju\u0107u obuku kako je treba koristiti.\n\nAko direktor utvrdi da putovanje nije od va\u017enosti ili, ako je rije\u010d o zaposlenici koja je trudna, starijoj osobi ili osobi sa zdravstvenim stanjem zbog kojeg je izlo\u017eena ve\u0107em riziku, treba smisliti drugi na\u010din da se isti posao obavi, a to mo\u017ee biti, na primjer, videokonferencija.\n\nU svim slu\u010dajevima \"komunikacija je klju\u010dna\", navodi Raj.\n\nAko kompanija uputi zaposlenika usprkos njegovoj zabrinutosti, poslodavac se izla\u017ee riziku da se zaposlenik zarazi virusom dok je na putu. U takvom slu\u010daju zaposlenik bi mogao poduzeti pravne mjere, govore\u0107i \u201cPoslali ste me u rizi\u010dnu situaciju\u201d, upozorava Clayton. Ako se zaposlenik vrati i prenese virus drugim zaposlenicima na poslu, naknada radnicima koji se zaraze mo\u017ee postati veliki problem, napominje Clayton.\n\nMo\u017ee li direktor bolesnog zaposlenika poslati ku\u0107i?\n\n\"Kompanije bi trebale imati jasnu politiku i sustav postupaka koje \u0107e provesti da sprije\u010de \u0161irenje bolesti\", ka\u017ee Clayton. To uklju\u010duje izri\u010dito ohrabrivanje ljudi da ostanu kod ku\u0107e ili napuste ured kada se ne osje\u0107aju dobro i da ne ka\u017enjavaju zaposlenike koji to \u010dine, pogotovo sada, kada je progla\u0161ena globalna zdravstvena uzbuna.\n\nDa bi kompanije smanjile i sprije\u010dile \u0161irenje koronavirusa, Udruga za upravljanje ljudskim resursima (SHRM) preporu\u010duje \"aktivno poticati bolesne zaposlenike da ostanu kod ku\u0107e, \u0161alju ku\u0107i zaposlenike koji pokazuju simptome bolesti, dok ne budu sigurno da se vrate na posao i da zahtijevaju od zaposlenika koji se vra\u0107aju s podru\u010dja visokog rizika da rade od ku\u0107e dok ne pro\u0111e razdoblje inkubacije\".\n\nBudite diplomata\n\nZamoliti nekog ko pokazuje znakove bolesti da ostane kod ku\u0107e mora se napraviti s pa\u017enjom, pokazuju\u0107i brigu o njegovom zdravlju.\n\nAko se ne osje\u0107aju dobro, ali smatraju da mogu jo\u0161 uvijek raditi, potaknite ih da rade od ku\u0107e, ako je to mogu\u0107e.\n\nAko zaposlenik odbije vratiti se ku\u0107i i smatra da mo\u017ee raditi na poslu, mo\u017eete mu re\u0107i da ne mo\u017eete dopustiti da ostane u uredu jer se brinete za njihovo zdravlje, kao i za zdravlje ostalih kolega.\n\n\"Ako smatrate da njihova bolest predstavlja izravnu prijetnju sigurnosti ostalih zaposlenika, mo\u017eda \u0107ete mo\u0107i insistirati na lije\u010dni\u010dkoj procjeni\", ka\u017ee Raj.\n\nIpak, u bilo kojem slu\u010daju, direktori moraju biti oprezni da ne iznose pretpostavke i diskriminiraju bilo koga u tom procesu.\n\nAko se zaposlenik \u017eali na kolegu koji ka\u0161lje, rukovoditelj treba direktno razgovarati s doti\u010dnim zaposlenikom kako bi utvrdio kako se osje\u0107a i \u017eeli li i\u0107i ku\u0107i.\n\n\"Ono \u0161to ne \u017eelite je diskriminiraju\u0107e pona\u0161anje jednog zaposlenika prema drugom. To mo\u017ee postati nasilje\", ka\u017ee Raj.\n\nZaposlenika koji se \u017eali i koji je zabrinut za svoje zdravlje mo\u017eete poku\u0161ati prebaciti u drugi ured ili ga pustiti da radi od ku\u0107e."
        },
        {
            "subtitle": "Suzbijanje \u0161irenja zaraze",
            "intro": "Koronavirus je primorao mnoge ljude da borave u izolaciji, a najve\u0107i problem je nemogu\u0107nost odlaska na posao.",
            "title": "Ako zbog koronavirusa radite od ku\u0107e, ovo su najbolje opcije i savjeti za bolji u\u010dinak",
            "article": "Kada se jedan od zaposlenih radnika u kompaniji Louise Halford vratio sa skijanja sa simptomima gripe, ona mu je savjetovala raditi od ku\u0107e, kako ne bi rizikovali da donese koronavirus u ured, pi\u0161e BBC.\n\nOna je, tako\u0111er, odlu\u010dila raditi od ku\u0107e, kada je i sama osjetila neke simptome gripe.\n\n\"Radimo s osobom koja ima ugro\u017een imunolo\u0161ki sistem, tako da ne \u017eelim ni\u0161ta prepustiti slu\u010daju\", ka\u017ee Louise, suosniva\u010dica kompanije za razvoj porodi\u010dnog prava, koja je smje\u0161tena u Manchesteru.\n\n\u0160irom svijeta je, tako\u0111er, ljudima preporu\u010deno da ostanu u svojim ku\u0107ama, kako bi se usporilo \u0161irenje koronavirusa.\n\nIzme\u0111u ostalih, tu spada i Apple, u kojem je izvr\u0161ni direktor Tim Cook rekao zaposlenima: \"Slobodno radite na daljinu, ako vam to posao dopu\u0161ta\".\n\nAmazon i Google imaju sli\u010dnu politiku.\n\n\"Poslodavci su ovo, definitivno, shvatili ozbiljno\", ka\u017ee Hannah Ford, partnerica i stru\u010dnjakinja za zapo\u0161ljavanje u pravnoj kompaniji Stevens & Bolton.\n\n\"Mi savjetujemo mnoge klijente o planu upravljanja u kriznim situacijama\", dodaje ona.\n\nSre\u0107om, sada je na raspolaganju ogroman broj alata i usluga koje poma\u017eu zaposlenicima svoje poslove adekvatno obavljati od ku\u0107e.\n\nBudite u kontaktu\n\nKomunikacija s kolegama je veoma va\u017ena, zbog \u010dega su usluge sastanaka na daljinu veoma tra\u017eene.\n\nU Kini, 22 puta vi\u0161e ljudi koristi Webex servis za videokonferenciju, otkad se pojavio koronavirus.\n\nKao i nekoliko njegovih konkurenata, kompanija Cisco je nadogradila svoj besplatni servis, kao odgovor na veliku potra\u017enju.\n\nSvako ko se prijavi na 90-dnevni besplatni plan, mo\u017ee neograni\u010deno koristiti usluge, dok je maksimalan broj korisnika podignut s 50 na 100.\n\nNjihov rival, Zoom, tako\u0111er ima besplatan plan videokonferencije. Besplatan nivo omogu\u0107ava neograni\u010dene sastanke jedan na jedan, kao i grupne sastanke do 40 minuta i uklju\u010duje 100 sudionika.\n\nOstanite sigurni\n\nSvi ti novi ljudi koji rade od ku\u0107e, predstavljaju idealnu metu za hakere koji \u0107e, bez sumnje, osjetiti priliku za kra\u0111u povjerljivih informacija ili online prevaru.\n\nKako bi osigurale svoje informacije, mnoge kompanije koriste virtuelnu privatnu mre\u017eu (VPN) za kreiranje \u0161ifrirane veze, od kompjutera koje koriste radnici do IT sistema svoje kompanije.\n\nMe\u0111utim, \u010dak i kompanije s visokim VPN sisitemom, mo\u017eda \u0107e morati kupiti vi\u0161e korisni\u010dkih licenci ili pobolj\u0161ati kapacitet servera za sve, kako bi ih koristili odjednom.\n\nDruga opcija bi bila kontrolirati kompjuter na kojem radite od ku\u0107e, koriste\u0107i softver za udaljenu radnu povr\u0161inu.\n\nMo\u017eda \u0107ete \u010dak \u017eeljeti koristiti obje varijante, \u0161to bi osiguralo na\u010din pristupanja kompjuteru s kojeg radite.\n\nAko \u0107ete raditi od ku\u0107e, mo\u017eda \u0107ete \u017eeljeti provjeriti i je li vam internetska veza dobra.\n\nSamozaposlena ra\u010dunovotkinja, Elizabeth Stanley, savjetuje svima koji se \u017eele izolirati da \"odmah provjere svoju internetsku vezu i sigurnost\".\n\n\"Vrijedi provjeriti omogu\u0107ava li va\u0161 dobavlja\u010d \u0161irokopojasne mre\u017ee povezivanje s VPN-om, jer to varira ovisno o ponu\u0111a\u010du, paketu i podru\u010dju\", ka\u017ee Elizabeth Stanley.\n\nAko vam ovo nije omogu\u0107eno, mo\u017eda \u0107ete morati nadograditi ili ulo\u017eiti u mobilni prijenos podataka ili ruter.\n\nSvako ko je sara\u0111ivao s kolegama na razli\u010ditim lokacijama, vjerovatno je koristio dijeljenje dokumenata preko interneta.\n\nSlack je, na primjer, sigurna platforma za instant poruke, koja nudi dijeljenje dokumenata i videopozive i koja \u017eeli \"zamijeniti e-mail\".\n\nOn ima oko 10 miliona korisnika, uklju\u010duju\u0107i i Sama O'Connora, suosniva\u010da bankarske aplikacije Coconut u Londonu.\n\n\"Slack je zaista dobar na\u010din da odr\u017eavate kontakt sa svima, kada radite na daljinu\", ka\u017ee on.\n\nSlack se savjetuje korisnicima koji su primorani biti u karantinu i ima postavljen kanal za objave, koji je, za ve\u0107inu ljudi, uglavnom namijenjen samo za \u010ditanje, ali administratori i menad\u017eeri ga mogu koristiti da postave va\u017ene informacije.\n\nOn omogu\u0107ava i postavljanje odre\u0111enih statusa kako bi kolege znale kada razgovarate telefonom ili ste izvan radnog stola i omogu\u0107ava skicirati ideje na papiru, prije nego \u0161to ih fotografi\u0161ete mobitelom, umjesto da tro\u0161ite vrijeme i energiju izra\u0111uju\u0107i prezentacije.\n\nAli Slack je samo jedna od aplikacija.\n\nDruge opcije uklju\u010duju Microsoft's Teams platforme.\n\nDio Office 365 je Microsoft's Teams, besplatna verzija koja podr\u017eava 300 korisnika i nudi opciju pristupiti kao gost, jedan na jedan i grupne video i audio pozive, kao i dijeljenje dokumenata i ekrana i saradnju s online dokumentima.\n\nA za poduze\u0107a koja zahtijevaju ve\u0107u uslugu, Microsoft je, tako\u0111er, odgovorio na postoje\u0107u epidemiju nude\u0107i \u0161estomjese\u010dno probno razdoblje verzije koje se pla\u0107a, uklju\u010duju\u0107i kompletne sastanke, saradnju i razli\u010dite mogu\u0107nosti rada.\n\nAsana je sli\u010dan servis sa 70.000 korisnika koji pla\u0107aju uslugu, \u0161to je podatak s kraja 2019. godine.\n\nAli \u0161to ako vas ometa rad od ku\u0107e? Grickalice, igranje s va\u0161im ku\u0107nim ljubimcem, pa \u010dak i ku\u0107ni poslovi odjednom mogu postati zanimljiviji od posla za koji ste pla\u0107eni.\n\nFocusmate \u0107e vam pru\u017eiti \"partnera u odgovornosti\". To je jo\u0161 jedan radnik od ku\u0107e koji vas promatra dok ste vi za svojim radnim stolom.\n\nPostavite videokamere na svoje kompjutere i pove\u017eite se prije nego \u0161to po\u010dnete raditi.\n\nDru\u0161tveni pritisak je, kako se tvrdi, jedan od najmo\u0107nijih na\u010dina da se motivi\u0161ete.\n\n\"Mo\u017eda \u0107e jedna svijetla ta\u010dka \u010ditave ove situacije biti to da \u0107e uvjeriti poslodavce bolje se postaviti i otvoriti se za fleksibilan rad. Na du\u017ee staze, moglo bi imati pozitivan utjecaj na problem kao \u0161to je gu\u017eva u prometu i zaga\u0111enje\", ka\u017ee Louise Halford."
        },
        {
            "subtitle": "Dobri finansijski efekti",
            "intro": "Federalna uprava za inspekcijske poslove (FUZIP) je u vr\u0161enju redovnih inspekcijskih nadzora na teritoriji Federacije BiH u toku januara i februara 2020. godine izvr\u0161ila 21.920 inspekcijskih nadzora, od toga 20.828 u prekograni\u010dnom i 1.092 u unutra\u0161njem prometu.",
            "title": "Federalni inspektori u prva dva mjeseca 2020. godine izvr\u0161ili 21.920 inspekcijskih nadzora",
            "article": "\"Uzeto je 836 uzoraka te izdato 268 fitocertifikata, izdato ukupno 21.116 rje\u0161enja, utvr\u0111eno 195 prekr\u0161aja, \u0161to podrazumijeva izdavanje prekr\u0161ajnih naloga u ukupnom iznosu od 255.440 KM, utvr\u0111en iznos za naplatu od ukupno 887.776,75 KM na ime naknada za vode, \u0161ume, ceste i zrak, te pripadaju\u0107e takse, izre\u010dene zabrane uvoza roba u prekograni\u010dnom prometu\", saop\u0107eno je iz FUZIP-a.\n\nNavode kako u nadzorima u\u010destvovalo svih deset inspektorata FUZIP-a u unutra\u0161njem prometu, u oblastima zdravstva, poljoprivrede, urbanizma i ekologije, saobra\u0107aja, \u0161umarstva, voda, verterinarstva, rudarstva, termo i elektroenergetike, rada, trgovine, turizma i ugostiteljstva, te Sektor grani\u010dne inspekcije u prekograni\u010dnom prometu u oblastima sanitarne, fitosanitarne i tr\u017ei\u0161ne inspekcije.\n\nUkupni finansijski efekti rada federalnih inspektora, kako je to saop\u0107eno, u prva dva mjeseca 2020. godine iznose 1.143.216,75 KM. Prema dostupnim podacima iz kantonalnih uprava za inspekcijske poslove, inspektori federalne i kantonalnih uprava su u pomenutom periodu zatekli 219 osobana radu na crno. \n\nDirektor Federalne uprave za inspekcijske poslove gospodin Anis Ajdinovi\u0107 je izjavio da su, kao i prethodnih godina, u vr\u0161enju inspekcijskih nadzora ustrajavali na odr\u017eavanju kontinuiteta u vezi s kontrolama obavljenim u prethodnoj godini.\n\n\"Akcenat je stavljen na borbu protiv sive ekonomije, za\u0161titu okoli\u0161a, kontrolu poticaja u poljoprivredi, ispunjavanje zakonskih obaveza iz oblasti cestovnog prijevoza, te iz oblasti veterinarskih, higijenskih i sanitarnih standarda privrednih subjekata koji posluju s hranom, s ciljem unaprje\u0111enja za\u0161tite zdravlja stanovni\u0161ta i za\u0161tite potro\u0161a\u010da u Federaciji Bosne i Hercegovine.Rezultati rada federalnih inspektora u prva dva mjeseca teku\u0107e godine pokazuju pove\u0107anje ukupnog broja izvr\u0161enih nadzora u odnosu na isti period prethodne godine, kada je izvr\u0161eno ukupno 19.762 nadzora. Pove\u0107an broj izdatih rje\u0161enja o otklanjanju nedostataka potvr\u0111uje opredjeljeljenje Federalne uprave za inspekcijske poslove daserepresivno djelovanje u najve\u0107oj mogu\u0107oj mjeri zamijenipreventivnim i korektivnim djelovanjem. Naime, kaznena politika nije pravac djelovanja inspekcijskih organa u Federaciji Bosne i Hercegovine, ve\u0107 proizilazi iz stepena kr\u0161enja pravnih propisa i procjene rizika kod subjekata nadzora.Tokom 2020. godine, u okviru aktivnosti na suzbijanju sive ekonomije, pitanje fiskalizacije i izdavanja fiskalnih ra\u010duna \u0107e biti jedno od prioritetnih podru\u010djazajedni\u010dkog djelovanja inspekcijskih organau FBiH.Ovim putem \u017eelimo najaviti po\u010detak novog ciklusa poja\u010danih inspekcijskih nadzora u borbi protiv sive ekonomije, koji \u0107e se realizovati u saradnji s kantonalnim upravama za inspekcijske poslove po\u010dev od 16.3.2020. godine i trajati do kraja 2020. godine. Koristimo priliku da ponovo pozovemo sve privredne subjekte nadzora u Federaciji BiH da preispitaju svoje poslovanje i blagovremeno ga uvedu u zakonske okvire, kako ne bi bili predmet represivnih inspekcijskih mjera, odnosno finansijskog sankcionisanja\", rekao je Ajdinovi\u0107.\n\nApelovali su na gra\u0111ane da uo\u010dene nepravilnosti prijave na sljede\u0107e kontakte FUZIP: \n\n- telefon za prijave 033/22 66 44 \n- e-mail [email\u00a0protected]\n- po\u0161tom, na adresu Fehima ef. \u010cur\u010di\u0107a br. 6. Sarajevo."
        },
        {
            "subtitle": "Predstavni\u010dki dom PSBiH",
            "intro": "Komisija za vanjske poslove Predstavni\u010dkog doma Parlamentarne skup\u0161tine BiH dala je pozitivno mi\u0161ljenje i predlo\u017eila Predstavni\u010dkom domu davanje saglasnosti za ratifikaciju sporazuma izme\u0111u Vije\u0107a ministara i Vlade Srbije o saradnji na realizaciji Projekta auto-puta/brzog puta Sarajevo-Beograd, Beograd-Sarajevo.",
            "title": "Dato pozitivno mi\u0161ljenje za projekat autoputa Sarajevo - Beograd",
            "article": "Komisija je na dana\u0161njoj sjednici dala pozitivno mi\u0161ljenje i predlo\u017eila Domu davanje saglasnosti za ratifikaciju Protokola o saradnji u tra\u017eenju nestalih lica izme\u0111u Vije\u0107a ministara i Vlade Crne Gore, kao i za ratifikaciju Multilateralne konvencije o sprovo\u0111enju mjera za spre\u010davanje erozije poreske osnovice i premje\u0161tanja dobiti koje se odnose na poreske ugovore.\n\nNakon davanja pozitivnog mi\u0161ljenja, Komisija je predlo\u017eila Predstavni\u010dkom domu i ratifikaciju Sporazuma o zajmu i projektu izme\u0111u bankarske grupe KFV i BiH, Federacije BiH i \"Elektroprivreda Hrvatske zajednice Herceg-Bosne\" u iznosu od 15.000.000 eura za projekat \"Rehabilitacija i modernizacija pumpno-akumulacione hidroelektrane \u010capljina\".\n\nKomisija je primila k znanju izvje\u0161taje i materijale koji se, izme\u0111u ostalih, odnose na Plenarno zasjedanje Evropskog parlamenta i izjavu \u0161vedskog poslanka Malin Bjork o \"brutalnom postupanju hrvatske grani\u010dne policije\", kao i informaciju o osnivanju Grupe prijatelja BiH u Evropskom parlamentu.\n\nK znanju su primljene i informacija o plenarnoj sjednici Evropskog parlamenta, rasprava o temi \"Budu\u0107nost Evrope\" i usvajanje Rezolucije, te izjava predsjednika Evropskog parlamenta o Rezoluciji o konferenciji o budu\u0107nosti Evrope."
        },
        {
            "subtitle": "Regruteri otkrivaju",
            "intro": "Statistika tvrdi da regruteri ve\u0107 u prvih 30 sekundi znaju ho\u0107e li zaposliti odre\u0111enog kandidata. U tom kratkom razdoblju, oni mogu ocijeniti pona\u0161anje i izgled potencijalnog radnika.",
            "title": "Odijelo igra va\u017enu ulogu u odluci ho\u0107ete li dobiti posao",
            "article": "To zna\u010di da odje\u0107a igra veliku ulogu u toj situaciji. Ve\u0107ina ljudi zna da poslodavac ne\u0107e blagonaklono gledati na neurednost, lo\u0161 ukus i odijelo koje pokazuje previ\u0161e. Me\u0111utim, nekada stvari nisu tako jednostavne.\n\nBoja odje\u0107e koju \u0107ete odjenuti za intervju uti\u010de na to kako vas drugi ljudi vide\n\nStranica Career Builder provela je anketu me\u0111u regruterima kako bi saznala koje boje potencijalni kandidat treba imati na umu prije odlaska na intervju. Ispostavilo se da ih siva boja asocira na profesionalizam i logiku. Ljudi koji su nosili bijelu odje\u0107u ocijenjeni su kao organizirani, dok ih crna odje\u0107a asocira na liderstvo. Kandidati koji nose ljubi\u010dastu i zelenu, prema mi\u0161ljenju regrutera, kreativni\u00a0su i samouvjereni.\n\nNaran\u010dasta\u00a0bojom progla\u0161ena\u00a0je \"neprofesionalnom\". Regruterima brzo dosade \u017euta i crvena boja. Plava je dobila dobre ocjene, dok regruteri misle da timski igra\u010di,\u00a0kada je odje\u0107a u pitanju, \u010desto biraju plavu boju.\n\nOdje\u0107a jarkih boja regruterima djeluje kao upozorenje\n\nOdje\u0107a koja je previ\u0161e jarka ili ekstravagantna, mo\u017ee stvoriti dojam da kandidat \u017eeli privu\u0107i pa\u017enju po svaku cijenu i to mo\u017ee negativno\u00a0uticati na mi\u0161ljenje regrutera. Oni mogu posumnjati u li\u010dnost kandidata, te je u situacijama kada se prijavljujete za poziciju kod poslodavca koji cijeni kreativnost i brzo razmi\u0161ljanje, bolje izbjegavati ekstravagantne dijelove odje\u0107e.\n\nRegruteri savjetuju da istaknete svoje najbolje osobine neuobi\u010dajenim dodacima kao \u0161to su bro\u0161, sat ili zanimljive nao\u010dale za vid. Pazite da ne pretjerate, jer dva uo\u010dljiva dodatka mogu biti previ\u0161e. Nemojte zanemariti osje\u0107aj za stil i dobar ukus. Na primjer, no\u0161enje sun\u010danih nao\u010dala na \u010delu se smatra lo\u0161im manirama, prenosi Bright side.\n\nPoslodavac vas mo\u017ee odbiti ako smatra da se ne\u0107ete uklopiti u kolektiv\n\nPrije nego \u0161to krenete na intervju za posao, poku\u0161ajte otkriti postoji li u toj kompaniji odre\u0111eni dress code. S jedne strane, za mnoge poslove striktni dress code je najbolja opcija. Na primjer, poslovno odijelo je odli\u010dan izbor za razgovor za posao u banci, ali ako idete na razgovor za posao u marketin\u0161koj agenciji, izgledat \u0107ete smije\u0161no. Va\u0161 izgled treba natjerati regrutere da pomisle kako dijelite iste korporativne vrijednosti i da \u0107ete se lako uklopiti. Ako se\u00a0mnogo razlikujete od ostatka zaposlenih, podsvjesno \u0107ete nagovoriti regrutera da vas ne zaposli.\n\nAko ste kreativna osoba poput fotografa, muzi\u010dara, dizajnera, glumca ili novinara, bilo bi bolje izabrati opu\u0161teniji izgled koji \u0107e naglasiti va\u0161 stil. Isto va\u017ei za razgovore za posao u start upima, u kojima vjerojatno rade mladi profesionalci koji se odbijaju prilagoditi striktnom dress codeu.\n\nRegruter \u0107e primijetiti ako nosite novu odje\u0107u\n\nAko ste kupili novu odje\u0107u, posebno za intervju za posao, bolje bi bilo nositi je barem jednom prije samog intervjua. Tako \u0107ete znati je li vam udobno u njoj i primijetit \u0107ete ako ima neke mane. U suprotnom, odlazak na intervju u potpuno novoj odje\u0107i mo\u017ee biti katastrofa.\n\nNaj\u010de\u0161\u0107e gre\u0161ke uklju\u010duju za\u0161ivene d\u017eepove na sakou ili jakni. D\u017eepovi su za\u0161iveni da bi odje\u0107a zadr\u017eala svoj oblik prilikom transportiranja. Nakon \u0161to kupite odre\u0111eno odijelo, ovi konci trebaju se odstraniti, ali mnogi ljudi to ili ne znaju ili ne rade.\n\nRegruteri mogu primijetiti kada vam je neugodno u odje\u0107i\n\nMorate obratiti pa\u017enju na to kako se odijevate. Ako odlu\u010dite nositi ne\u0161to \u0161to\u00a0niste nikada ranije, regruter \u0107e to primijetiti. Odjevna kombinacija koju ina\u010de ne biste nosili, ali ste je odjenuli za tu priliku, mo\u017ee uticati na va\u0161e samopouzdanje i\u00a0na\u010din na koji \u0107ete se predstaviti.\n\nNemojte birati odje\u0107u koja je previ\u0161e uska ili previ\u0161e \u0161iroka. Obratite pa\u017enju na vrstu matrijala, izaberite onu koja se ne gu\u017eva mnogo. Prema statistici, problemi s odje\u0107om uti\u010du na samopouzdanje. Nemojtepraviti frizuru ili stavljati \u0161minku koju ne biste nosile svaki dan. Ugodnost vam treba biti prioritet. Ako se osje\u0107ate dobro u svojoj ko\u017ei, to \u0107e vam pomo\u0107i biti prirodni na svom razgovoru za posao."
        },
        {
            "subtitle": "Evropska liga",
            "intro": "Ekipa Getafea ne\u0107e putovati u Milano na susret osmine finala Evropske lige po cijenu izbacivanja iz takmi\u010denja.",
            "title": "Predsjednik Getafea poru\u010dio: Mi ne\u0107emo u Milano, pa neka nas UEFA izbaci ako ho\u0107e",
            "article": "To je poru\u010dio predsjednik \u0161panske ekipe Angel Torres.\n\nInter bi sutra trebao do\u010dekati Getafe u Milanu pred praznim tribinama stadiona \"Giuseppe Meazza\", no \u0161panska ekipa se ne\u0107e ni pojaviti.\n\n\"Na\u0161a ekipa ne\u0107e putovati u Milano. Zatra\u017eili smo od UEFA-e da prona\u0111e alternativu igranju u Milanu. Ne \u017eelimo u\u0107i u \u017eari\u0161te koronavirusa, a ako nas UEFA zbog toga bude \u017eeljela izbaciti iz takmi\u010denja, neka to u\u010dini. Ja ne\u0107u biti taj koji \u0107e preuzeti rizik odlaska ekipe u Milano\", poru\u010dio je Torres."
        },
        {
            "subtitle": "Dobit \u0107emo prvaka",
            "intro": "Sezona u italijanskoj Seriji A \u0107e biti zavr\u0161ena i dobit \u0107emo sigurno prvaka Italije, poru\u010dio je predsjednik Nogometnog saveza Italige (FIGC) Gabriele Gravina.",
            "title": "Predsjednik NS Italije objasnio najrealniji scenarij za zavr\u0161etak sezone u Seriji A",
            "article": "Takmi\u010denje u Seriji A je prekinuto zbog straha od \u0161irenja koronavirusa do 3. aprila i ljubitelji nogometa se s pravom pribojavaju da \u0107e ova sezona oti\u0107i u nepovrat.\n\nNo, Gravina je izjavio kako \u0107e sezona biti privedena kraju, a predlo\u017eio je da se, ukoliko se uslovi u \u0161to skorijem vremenskom roku ne pobolj\u0161aju, igra play-off.\n\nTako bi \u010detiri najbojle ekipe igrale doigravanje za prvaka, dok bi posljednje \u010detiri ekipe na tabeli igrale za opstanak u ligi.\n\n\"Ako se prvenstvo nastavi 3. aprila, imamo dovoljno vremena da se utakmice odigraju do planiranog zavr\u0161etka lige. Ukoliko odluka o zabrani utakmica ostane na snazi i iza 3. aprila, moj prijedlog je da se igra play-off i play-out. FIGC bi potom odlu\u010dio ko \u0107e nastupati u Evropskoj ligi\", rekao je predsjednik FIGC-a.\n\nPrva \u010detiri mjesta trenutno zauzimaju Juventus, Lazio, Inter i Atalanta, dok su posljednje \u010detiri ekipe Lecce, Genoa, SPAL i Brescia."
        },
        {
            "subtitle": "Pred duel u Zenici",
            "intro": "Selektor Sjeverne Irske Michael O'Neill se unaprijed raduje mjerama zabrane dolaska publike na utakmicu bara\u017ea u Zenici izme\u0111u njegove selekcije i Zmajeva.",
            "title": "O'Neill govorio o tome kako koronavirus mo\u017ee \"pomo\u0107i\" Sjevernoj Irskoj protiv BiH",
            "article": "Kako javljaju britanski mediji, postoji mogu\u0107nost da se duel 26. marta igra pred praznim tribinama, a selektor Sjeverne Irske smatra kako \u0107e to pove\u0107ati \u0161anse njegovim izabranicima za plasman na Euro.\n\n\"Igrali smo protiv BiH u Ligi nacija u oktobru 2018. godine u Sarajevu. Sje\u0107am se da se radilo o malom stadionu, ali je atmosfera bila zastra\u0161uju\u0107a. Kada uzmemo to u obzir, mi bismo imali malu prednost ukoliko se me\u010d bude igrao bez publike\", rekao je Michael O'Neill.\n\nO'Neill smatra kako bi jo\u0161 jedna stvar vezana za koronavirus mogla pomo\u0107i Sjevernoj Irskoj.\n\n\"Ukoliko Edin D\u017eeko i Miralem Pjani\u0107 ne budu mogli napustiti Italiju, to bi naravno bila sjajna stvar za nas, ali ne smijemo unaprijed ra\u010dunati na to. Siguran sam da \u0107e bosanskohercegova\u010dki savez uraditi sve kako bi njih dvojica igrala\", rekao je Michael O'Neill."
        },
        {
            "subtitle": "Iz ljubavi prema klubu",
            "intro": "Navija\u010di \u017deljezni\u010dara pokrenuli su inicijativu da, bez obzira na to \u0161to \u0107e se utakmica 23. kola igrati bez prisustva gledalaca, kupe ulaznice i na taj na\u010din poka\u017eu svoju ljubav i privr\u017eenost klubu s Grbavice.",
            "title": "\u017deljezni\u010dar prihvatio inicijativu: Navija\u010di \u0107e kupovati ulaznice za utakmicu kojoj ne\u0107e prisustvovati",
            "article": "Odlukom Komiteta za takmi\u010denje NS BiH, utakmice 23. kola Premijer lige BiH, u kojem FK \u017deljezni\u010dar do\u010dekuje NK \u010celik, igrat \u0107e se bez prisustva gledalaca. \nIpak,navija\u010di namjeravaju jo\u0161 jednom biti pozitivan primjer u bh. sportu jer su pokrenuli akciju kupovine ulaznica, tj. donaciju u vrijednosti karte, bez obzira na \u0161to se susret igra bez gledalaca.\n\nKlub je omogu\u0107io navija\u010dima da provedu svoju akciju, te \u0107e se u \u010detvrtak i petak na Stadionu Grbavica od 9 do 17 sati mo\u0107i preuzeti ulaznica u vrijednosti od 5 KM i dobiti jedinstvena potvrda o donaciji. Svaki navija\u010d mo\u017ee uplatiti neograni\u010den broj donacija.\n\nTako\u0111er, navija\u010di iz inostranstva i oni koji nisu u mogu\u0107nosti do\u0107i na stadion, donaciju u vrijednosti ulaznice mogu uplatiti \u017eiralno.\n\nNakon izvr\u0161ene uplate, klubu je potrebno na e-mail adresu [email\u00a0protected] dostaviti dokaz o uplati kako bi klub mogao dostaviti potvrdu o donaciji.\n\nZa uplate iz BiH:\n\n- Primalac: Udru\u017eenje \u201cFudbalski klub \u017deljezni\u010dar Sarajevo\u201d\n- Adresa: Zvorni\u010dka 27, 71000 Sarajevo, Bosna i Hercegovina\n- Svrha uplate: Uplata donacije\n- Broj ra\u010duna: 1322 6020 1175 3253 NLB Banka d.d.\n\nZa uplate iz inostranstva:\n\n- Primalac: Udru\u017eenje Fudbalski klub \u017deljezni\u010dar Sarajevo\n- Adresa: Zvorni\u010dka 27, 71000 Sarajevo, Bosna i Hercegovina\n- Svrha uplate: Uplata donacije\n- Broj ra\u010duna: 50301209-103523923\n- IBAN: BA391322610352392343\n- SWIFT: TBTUBA22XXX."
        },
        {
            "subtitle": "Trener Slobode",
            "intro": "Potpuno rastere\u0107eni, \u0161to se ti\u010de opstanka, do\u010dekuju ko\u0161arka\u0161i OKK Slobode ve\u010dera\u0161nji susret 22. kola ABA 2 lige protiv ekipe Sparsa.",
            "title": "Mulaomerovi\u0107: Dat \u0107emo sve od sebe da pobijedimo Spars",
            "article": "Tuzlaci su u pro\u0161lom kolu pobjedom protiv Roga\u0161ke osigurali nastup u tom takmi\u010denju i idu\u0107e sezone, dok je sarajevskim ko\u0161arka\u0161ima pobjeda imperativ da, u slu\u010daju da u drugim susretima ne bude velikih iznena\u0111enja, izbjegnu posljednje mjesto i zadr\u017ee status ABA 2 liga\u0161a.\n\nTrener OKK Slobode Damir Mulaomerovi\u0107 ka\u017ee da je utakmica va\u017enija za Spars nego za njegov tim, ali da \u0107e sve u\u010diniti da pobjedom okon\u010daju svoju prvu sezonu u ABA 2 ligi.\n\n\"Ekipa Sparsa je veoma nezgodan doma\u0107in. O\u010dekujemo dobru i kvalitetnu ko\u0161arku, pred punom dvoranom. Dat \u0107emo sve od sebe da odigramo najbolje \u0161to mo\u017eemo i odnesemo pobjedu u ovom susretu\", izjavio je Mulaomerovi\u0107.\n\nSli\u010dno razmi\u0161lja i Sani \u010campara, \u010dovjek odluke na nekim vrlo bitnim utakmicama OKK Slobode.\n\n\"\u010ceka nas veoma va\u017ena utakmica protiv neugodnog protivnika. \u017delimo da se vratimo na pobjedni\u010dki put, nakon poraza za vikend i sigurno \u0107emo dati sve od sebe da ostvarimo pobjedu. Dobro smo trenirali i spremni smo za posljednju utakmicu ABA 2 lige ove sezone\", poru\u010dio je \u010campara.\n\nUkoliko ve\u010deras trijumfuje Spars, a Sutjeska pobijedi Dynamica, odnosno, Borac u \u010ca\u010dku ekipu Novog Pazara, stvorio bi se krug tri ekipe s istim brojem bodova (30) i odlu\u010divali bi me\u0111usobni susreti, a u tom slu\u010daju najlo\u0161iji skor imao bi Novi Pazar.\n\nUtakmica Spars \u2013 OKK Sloboda igra se ve\u010deras od 18 sati."
        },
        {
            "subtitle": "Liga prvaka",
            "intro": "Ve\u010deras se u terminu od 21 sat igraju tre\u0107a i \u010detvrta uzvratna utakmica osmine finala Lige prvaka.",
            "title": "Kladionice ne vjeruju u pobjedu gostuju\u0107ih ekipa, ali Liverpool i PSG nisu favoriti",
            "article": "U obje utakmice prednost su u prvim me\u010devima osigurale ekipe Atletico Madrida i Borussije Dortmund koje su na svom terenu slavile protiv Liverpoola, odnosno PSG-a minimalnim rezultatom 1:0 i 2:1. \n\nIako su obje ekipe u prvim utakmicama upisale pobjedu, za kona\u010dan ishod uzvratnih utakmica prednost pripada doma\u0107im ekipama, pa je tako kvota na pobjedu Liverpoola protiv Atletico Madrida 1,63, nerje\u0161en rezultat se pla\u0107a 3,80, dok vam pobjeda Jorgand\u017eija mo\u017ee donijeti pravo bogatstvo i kvota je 5,70. \n\nS druge strane, ne\u0161to ve\u0107a kvota je na pobjedu PSG-a protiv Borussije Dortmund, a ona se pla\u0107a 1,75, dok su nerje\u0161en rezultat i pobjeda gostiju 3,90 i 4,50. \n\nAtletico Madrid je blagi favorit za prolazak u narednu fazu i kvota na njih je 1,85, dok je kvota na Liverpool 1,95. PSG i Borussia Dortmund imaju podjednake \u0161anse za prolazak, a kvota je 1,90. \n\nPonudu kvota za me\u010deve Lige \u0161ampiona mo\u017eete pogledati na sajtu KLADIONICE MOZZART, gdje mo\u017eete i sastaviti onlajn tiket na svoje favorite."
        },
        {
            "subtitle": "Uprkos preporuci UEFA-e",
            "intro": "Nogometa\u0161i Liverpoola i Atletica ve\u010deras \u0107e igrati duel osmine finala Lige prvaka na punom Anfieldu.",
            "title": "Klubovi se dogovorili: Liverpool i Atletico ve\u010deras igraju na punom Anfieldu",
            "article": "Iako je UEFA preporu\u010dila klubovima igranje pred praznim tribinama, \u010delnici Liverpoola i Atletica su se sino\u0107 dogovorili da \u0107e ve\u010dera\u0161nji susret biti odigran s publikom.\n\n\u010celnici Redsa i Jorgand\u017eija su sino\u0107 na Anfieldu ugostili predstavnike UEFA-e i gradskih vlasti grada Liverpoola te su ih uvjerili da se utakmica mo\u017ee normalno organizovati uprkos sve ve\u0107em strahu od \u0161irenja koronavirusa.\n\n\u010celnici Atletica su odlu\u010dili da \u0107e svim navija\u010dima koji su ve\u0107 ranije kupili ulaznice za susret na Anfieldu refundirati novac ukoliko ve\u010deras ne budu na kultnom stadionu.\n\nSusret se igra od 21 sat, a Atletico brani 1:0 iz prvog me\u010da u Madridu."
        },
        {
            "subtitle": "Postoje nelogi\u010dnosti",
            "intro": "Sve \u0161to danas znamo o smrti \u010duvene egipatske kraljice poti\u010de iz memoara Oktavijana, ali postoje nelogi\u010dnosti kada je u pitanju teorija o ugrizu zmije.",
            "title": "Htjela je umrijeti pored svog ljubavnika, ali je li Kleopatru zaista ubila zmija?",
            "article": "\u010cini se da je smrt Kleopatre bila podjednako dramati\u010dna kao i njen \u017eivot.\n\nNakon \u0161to su egipatska kraljica i njen dugogodi\u0161nji ljubavnik, rimski general Marko Antonije, vidjeli kako su njihove zajedni\u010dke snage desetkovane u bici kraj Akcija 31. godine prije nove ere, povukli su se u neizvjesnu budu\u0107nost u Aleksandriji. Nekoliko mjeseci kasnije, dok je Oktavijan \"kucao\" na vrata Aleksandrije, o\u010dajni Marko Antonije ubio se vlastitim ma\u010dem, pi\u0161e History.\n\nSuo\u010dena s mogu\u0107no\u0161\u0107u gubitka kraljevstva, i sama Kleopatra je po\u010dinila samoubistvo 10. augusta 30. godine prije nove ere, dopustiv\u0161i otrovnoj zmiji da ugrize nju i njene dvije slu\u0161kinje.\n\nAli je li zaista bilo tako?\n\n\u0160ta je izmi\u0161ljeno, a \u0161ta stvarno\n\nHistorijski dokazi o Kleopatrinoj smrti, kao i o ve\u0107em dijelu njenog \u017eivota, prili\u010dno su tanki. Oni koji su skupili najobilnije izvje\u0161taje o njenom \u017eivotu, a posebno rimski pisac Plutarh, \u017eivjeli su generacijama nakon njene smrti. Pjesnici, dramaturzi i filmski stvaratelji kasnije su iskoristili ove izvore kako bi od Kleopatre izgradili gotovo mitski lik, koji je u velikoj mjeri definiran mo\u0107ima zavo\u0111enja i njenim odnosima s dvojicom rimskih vo\u0111a, Julijem Cezarom i Markom Antonijem.\n\nTakvi izmi\u0161ljeni prikazi o njenom \u017eivotu i preranom padu stvorili su popularnu sliku Kleopatre kao lijepe, osu\u0111ene glavne junakinje jedne od najpoznatijih romanti\u010dnih drama. Iza te slike, me\u0111utim, stajala je prava osoba - kraljica, koja je, bez obzira na svoj izgled, sigurno bila odli\u010dan vo\u0111a - i jedan od najmo\u0107nijih \u010dlanova gr\u010dke dinastije koja je dominirala Egiptom vi\u0161e od tri stolje\u0107a.\n\n\u0160ta znamo o Kleopatrinoj smrti?\n\nNakon \u0161to su rimske snage porazile egipatsku vojsku u bici kod Akcija, Antonije i Kleopatra su se povukli u Aleksandriju, gdje su vidjeli kako njihovi biv\u0161i saveznici i pristalice prelaze na stranu Oktavijana. Par je potom raspustio svoje razuzdano \"Dru\u0161tvo neponovljivih jetri\" i osnovao novo: \"Dru\u017eina do smrti\". Kleopatra je imala i mauzolej na dva sprata, brzo sagra\u0111en na zemlji\u0161tu njene pala\u010de, pored hrama posve\u0107enog njenom alter egu, boginji Izidi.\n\nKrajem jula 30. godine prije nove ere, snage Oktavijana stigle su do Aleksandrije, a Kleopatra se povukla u svoj mauzolej. \u010cuv\u0161i da je umrla, Marko Antonije se ubo vlastitim ma\u010dem. Njegovi ljudi su ga odveli do Kleopatre i on joj je umro u naru\u010dju. Prema Plutarhu, \u010dlan Oktavijanovog osoblja u tajnosti je upozorio Kleopatru 9. augusta da se general planira vratiti u Rim za nekoliko dana i povesti Kleopatru i njenu djecu sa sobom. Sljede\u0107eg dana, Kleopatra se zatvorila u mauzolej s dvije slu\u0161kinje i poslala poruku Oktavijanu, koji je do tada ve\u0107 bio Aleksandriji, vjerovatno u kralji\u010dinoj pala\u010di.\n\nOtvaraju\u0107i Kleopatrinu poruku u kojoj je ona tra\u017eila da bude sahranjena pored Marka Antonija, Oktavijan je odmah poslao svoje ljude u potragu. Kad su razbili vrata mauzoleja, zatekli su Kleopatru kako be\u017eivotno le\u017ei na zlatnom kau\u010du, a njene dvije slu\u0161kinje su le\u017eale mrtve pored nje. U vrijeme kada je umrla, Kleopatra je imala 39 godina i vladala je Egiptom vi\u0161e od 20 godina.\n\nTeorija o zmijskom ugrizu\n\nPrema naj\u010de\u0161\u0107e ponavljanoj teoriji o Kleopatrinoj smrti, umrla je od ugriza zmije otrovnice - koji joj je nanijela ili egipatska nao\u010darka (mali poskok) ili egipatska kobra. Za nju bi to bilo posebno poeti\u010dno samoubojstvo: nao\u010darka je Egip\u0107anima bila simbol kraljeva, dok je kobra bila povezana s Kleopatrinom omiljenom boginjom Izidom.\n\nPrema modernim egiptolozima, postoji nekoliko spornih stvari u vezi s ovom teorijom. Kao prvo, kobre su obi\u010dno duga\u010dke najmanje jedan i pol metar, a mogu narasti do dva i pol metara. To zna\u010di da bi kobra bila prevelika da bi se prokrijum\u010darila u Kleopatrin mauzolej u ko\u0161ari smokava, kako pri\u010da ka\u017ee. Osim toga, nisu svi ugrizi zmija smrtonosni, a oni koji jesu - ubijaju polako i mu\u010dno. Zbog toga je te\u0161ko povjerovati da je zmija uspjela ubiti Kleopatru i njene dvije slu\u0161kinje u tako kratkom roku, koliko je trebalo Oktavijanu da primi poruku i po\u0161alje svoje stra\u017eare.\n\nAko je Kleopatra otrovala sebe, vjerovatnije je popila smrtonosnu biljnu kremu ili se namazala otrovnom ma\u0161\u0107u, kao \u0161to je sugerisao drevni histori\u010dar Strabon. Bilo \u0161to od ovoga ubilo bi nju i njene slu\u0161kinje br\u017ee i efikasnije od ugriza zmije.\n\nJe li to bilo samoubistvo?\n\nIstina, me\u0111utim, nastavlja izmicati. Bez poznatih o\u010devidaca i bez primarnih pisanih izvje\u0161taja o smrti Kleopatre, ve\u0107ina onoga \u0161to znamo poti\u010de od Oktavijana - za kojeg neki tvrde da je i sam osumnji\u010den. Svakako je imao motiv \u017eeljeti Kleopatrinu smrt, jer je karizmati\u010dna kraljica predstavljala potencijalnu prijetnju njegovoj dominaciji u Egiptu.\n\nBez obzira na to je li Oktavijan naredio ubistvo Kleopatre i njenih slu\u0161kinja ili joj je samo pru\u017eio prostor i priliku da se sama ubije, ono \u0161to se dogodilo kasnije je jasno: on je svojim stra\u017earima naredio da ubiju i Cezariona, Kleopatrinog sina tinejd\u017eera \u010diji je otac bio Cezar, kako bi uklonio svako pitanje o tome treba li dje\u010dak naslijediti majku na prijestolju.\n\nOktavijan je potom, kao car, Egipat u\u010dinio rimskom provincijom. Kasnije, promijenio je svoje ime u August. U svojim memoarima, Oktavijan August je osigurao da se njegova verzija pri\u010de o Kleopatri i njenom samoubistvu - ugrizom zmije, prepri\u010dava u stolje\u0107ima koja dolaze.\n\n\u0160to se ti\u010de doga\u0111aja iz mauzoleja, rije\u010di Plutarha mo\u017eda su i najbolje: \"Istinu niko zaista ne zna.\""
        },
        {
            "subtitle": "Akcioni spektakl",
            "intro": "Distributerska ku\u0107a Con film objavila je trailer novog filma koji dolazi u bh. kina. Od 12. marta na repertoare kina dolazi \"Bloodshot\" novi akcioni stripovski spektakl Vin Diesela.",
            "title": "Osvojite karte za \"Bloodshot\", film koji se od 12. marta prikazuje u bh. kinima",
            "article": "U svojoj najnovijoj filmskoj ulozi Vin Diesel je i dalje opaka faca. U filmu on predstavlja najve\u0107e ljudsko ostvarenje svih vremena, neuni\u0161tivo oru\u017eje, neosporivi dokaz najve\u0107eg \u010dovjekovog napretka. U njegovim venama te\u010de tehnologija koja mu daje nevjerojatnu snagu i sposobnost izlje\u010divanja. On je jednostavno neuni\u0161tiv, a film vrhunska akcija koju smo \u010dekali.\n\nFilm Bloodshot prati Rayja Garrisona, poginulog vojnika kojeg je korporacija Rising Spirit Technologies koja proizvodi oru\u017eje, uz pomo\u0107 posebne nanotehnologije \u2013 uskrsnula. S vojskom nanotehnologije u svojim venama on postaje nezaustavljiva sila snage \u2013 ja\u010di nego ikada i s mogu\u0107no\u0161\u0107u samoizlje\u010denja. Ali nove sposobnosti imaju svoju cijenu. Njegovo tijelo i um kontrolira korporacija koja ga je o\u017eivila. Ray sada, pate\u0107i od potpunog gubitka pam\u0107enja i pro\u017eet nizom zapanjuju\u0107ih novih sposobnosti, poku\u0161ava otkriti vlastiti identitet, razliku izme\u0111u prave istine i manipulacije iza koje stoji korporacija. U tome mu poma\u017ee tim ostalih \"nadogra\u0111enih\" kolega vojnika tajnog naziva Chainsaw.\n\nFilm Bloodshot nastao je prema istoimenom stripu izdava\u010da \u201cThe Valiant Comic Book\u201d. Redatelj filma je David S. F. Wilson, a osim Vina Diesela u filmu glume Eiza Gonzalez, Sam Heughan, Toby Kebbell i Guy Pearce.\n\nBloodshot sti\u017ee na repertoar svih dvorana u distribuciji Con film, zvani\u010dnog zastupnika studija Sony za BiH i to u multiplexe Cinema City u Sarajevu, Cineplexx Palas u Banjoj Luci, Cinestare u Banjoj Luci, Mostaru, Tuzli, Biha\u0107u i Zenici, Andri\u0107grad u Vi\u0161egradu te kina u Novog Gradu u Sarajevu, Maglaju, Fo\u010di, Trebinju i Busova\u010di. Svi ljubitelji vrhunske akcije i Vin Diesela dolaze na svoje s ovim spektalom.\n\nUkoliko \u017eelite pogledati ovaj film, javite nam se na e-mail [email\u00a0protected] i navedite svoje podatke (ime, prezime, \u017eeljeni termin i broj telefona) uz naznaku \"Bloodshot\"\n\nCinema City Sarajevo:\n\npetak 13.03.\n\n2 gratis ulaznice \u2013 18:45 \u2013 jedan \u010ditatelj\n\nsubota 14.03.\n\n2 gratis ulaznice \u2013 18:45 \u2013 jedan \u010ditatelj\n\nNedjelja 15.03.\n\n2 gratis ulaznice \u2013 18:45 \u2013 jedan \u010ditatelj\n\nDobitnici svoje ulaznice podi\u017eu pola sata prije projekcije filma na blagajni Cinema City uz pokaz li\u010dnog dokumenta."
        },
        {
            "subtitle": "U Mostaru",
            "intro": "Izlo\u017eba \"Ogledalo du\u0161e\" Altijane Tane Be\u0107irovi\u0107 koja je trebala biti odr\u017eana 12. marta u Centru za kulturu Mostar otkazana je zbog mjera predostro\u017enosti.",
            "title": "Otkazana izlo\u017eba \"Ogledalo du\u0161e\" u CKM-u i svi kulturni doga\u0111aji u centru Pavarotti",
            "article": "Izlo\u017eba \u0107e se odr\u017eati u novom terminu o kojem \u0107e javnost biti obavije\u0161tena blagovremeno, stoji u saop\u0107enju.\n\nOsim toga iz Muzi\u010dkog centra Pavarotti obavijestili su javnost da otkazuju sve najavljene kulturne doga\u0111aje u narednom periodu."
        },
        {
            "subtitle": "Chiara Ferragni",
            "intro": "Italijanka Chiara Ferragni, najbogatija modna blogerica na svijetu, jedna je od onih koja se na\u0161la u karantinu zbog \u0161irenja koronavirusa.",
            "title": "Najbogatija modna blogerica na svijetu iz karantina u Italiji poru\u010dila: Ovo je ozbiljna stvar",
            "article": "Chiara se javno anga\u017eirala kako bi pomogla u osvje\u0161tavanju javnosti o va\u017enosti pridr\u017eavanja uputa Svjetske zdravstvene organizacije (WHO) tokom epidemije koronavirusa. Tako\u0111er, Ferragni svakodnevno dijeli fotografije iz svog doma u Italiji gdje je trenutno u karantinu zajedno sa svojom porodicom.\n\n\"Moja ekipa iz karantine\", napisala je ljepotica u opisu fotografije na kojoj pozira sa sinom i njihovim ku\u0107nim ljubimcem.\n\nKomentirala je i one koji tvrde da je koronavirus \"pretjerivanje\". \n\n\"Cijela Italija je zatvorena i u ku\u0107nim karantinima. Cijela Italija. Dosta mi je ljudi koji ovo ne shvataju ozbiljno\", kazala je i dodala i da je zatvorena njena trgovina u Milanu zbog sigurnosti zaposlenika.\n\nChiara i njen suprug anga\u017eirali su se u skupljanju donacija za borbu protiv koronavirusa, za \u0161to su i sami donirali 100 hiljada eura. Zasad je na GoFundMe platformi skupljeno preko tri miliona eura u samo 24 sata, a donacije su stigle iz 92 zemlje."
        },
        {
            "subtitle": "Vrhunac samostalnosti",
            "intro": "\u017denka komodo zmaja po imenu Charlie iz Zoo vrta Chattanooga u Tennesseeju donijela je na svijet tri mladunca bez parenja.",
            "title": "\u010cudesni prirodni fenomen: \u017denka komodo zmaja rodila mladunce bez parenja s mu\u017ejakom",
            "article": "Charlie je provela odre\u0111eno razdoblje u dru\u0161tvu zmaja po imenu Kadal, ali su se tri mlada mu\u017ejaka Onyx, Jasper i Flint izlegli zahvaljuju\u0107i partenogenezi. Rije\u010d je o fenomenu koji je svojstven \u017eenkama koje iz neoplo\u0111ene jajne stanice mogu razvijati embrij. Ovo je vrlo rijetka pojava me\u0111u ki\u010dmenjacima - samo 70 vrsta odnosno 0,1 posto ima ovu sposobnost.\n\nGmazovi su se izlegli pro\u0161log augusta, ali uprava Zoo vrta nije mogla sa sigurno\u0161\u0107u utvrditi jesu li mladunci Kadalovi potomci. Napravili su DNK test koji je pokazao da ih je Charlie donijela na svijet samostalno.\n\nKomodo zmajevi su tokom evolucije osim spolnog razmno\u017eavanja razvili i sposobnost partenogeneze, jer je izolirani prostor u divljini njihovo prirodno stani\u0161te. Veoma su agresivni kada osjete prisustvo drugih bi\u0107a.\n\n\n\nPartenogeneza je proces oplodnje jajne stanice koji se doga\u0111a zahvaljuju\u0107i drugoj jajnoj stanici. Biolo\u0161ki proces stvaranja jaja\u0161ca naziva se oogeneza i podrazumijeva generiranje polarnog tijela koje u sebi sadr\u017ei duplikat DNK jajne stanice, pi\u0161e CNN.\n\n\"Obi\u010dno se polarno tijelo smanjuje i nestane. Kod Charlie su polarna tijela preuzela ulogu spermatozoida i pretvorila jajne stanice u embrij\", pi\u0161e \u010dasopis Scientific American i dodaje da su prvi slu\u010dajevi partenogeneze komodo zmajeva prijavljeni 2006. godine.\n\n\u017denke komodo zmajeva nose WZ, a mu\u017ejaci ZZ hromozome. U procesu partenogeneze, majka mo\u017ee stvoriti samo WW jaja ili ZZ jaja. WW jaja nisu odr\u017eiva, pa ostaju samo jaja sa ZZ hromozomima. Tako su mu\u017ejaci u zoolo\u0161kom vrtu u Tennesseeju do\u0161li na svijet.\n\n\"Na\u0161e osoblje je odu\u0161evljeno \u0161to prisustvuje \u010dudesnom prirodnom fenomenu. Opstanak komodo zmajeva je ugro\u017een, pa se nadamo da mladunci predstavljaju svijetli primjer budu\u0107nosti njihove vrste\", ka\u017ee direktorica zoolo\u0161kog vrta u Tennesseeju Dardenelle Long."
        },
        {
            "subtitle": "Strah i panika",
            "intro": "Koronavirus je prvo prouzrokovao rasprodaju za\u0161titnih maski, a zatim sredstava za dezinfekciju, no ono \u0161to sada nedostaje na policama trgovina \u0161irom svijeta je toaletni papir. Maloprodajne radnje u SAD-u i Kanadi po\u010dele su ograni\u010davati broj paketa koje kupci mogu kupiti u jednoj kupovini.",
            "title": "Zbog koronavirusa masovna potra\u017enja za toalet-papirom, psiholozi otkrivaju za\u0161to je to tako",
            "article": "Neki supermarketi u Velikoj Britaniji su ovaj proizvod odavno rasprodali, a u Australiji su anga\u017eovali osiguranje koje kontrolira kupce. \n\nPostavlja se pitanje zbog \u010dega se toaletni papir prodaje u tolikim koli\u010dinama kada ne nudi posebnu za\u0161titu od koronavirusa. Osim toga, ne spada ni u grupu prijeko potrebnih namirnica poput mlijeka i hljeba. \n\nZbog \u010dega uop\u0161te ljudi kupuju papri koji im nije prijeko potreban i koji ne mogu odmah potro\u0161iti. Psiholozi su naveli pet razloga zbog \u010dega je to tako. \n\nKlini\u010dki psiholog Steven Taylor kazao je da je koronavirus pratila velika panika. S jedne strane panika je razumljiva, ali s druge strane je pretjerana. Jedan od razloga zbog kojeg ljudi pani\u010de je \u0161to je koronavirus nov i puno toga oko njega je nepoznato. \n\n\"Kada ljudima ka\u017eete da dolazi ne\u0161to opasno, oni shvataju da posebna opasnost zahtijeva posebne mjere opreza\", kazao je Taylor. \n\nOsim toga nekoliko zemalja je ve\u0107 uvelo masovne karantine. Ljudi koji kupuju toaletni papir i druge potrep\u0161tine za doma\u0107instvo pripremaju se za istu stvar u svom gradu.\n\nSlike praznih polica i kolica s nagomilanim zalihama preplavile su medije i dru\u0161tvene mre\u017ee. \n\n\"Kada ljudi vide slike pani\u010dnih kupaca, pretpostavljaju da postoji razlog za paniku pa zbog toga i oni sami kupuju zalihe. Sve one fotografije praznih polica mogu navesti ljude da vjeruju kako moraju brzo iza\u0107i i kupiti \u0161to vi\u0161e toalet-papira\", rekao je Taylor i dodao kako dru\u0161tveni mediji mogu odigrati veliku ulogu u ubla\u017eavanju straha i panike od koronavirusa. \n\nPsiholog Frank Farley kazao je kako postoji malo prakti\u010dnosti u tom skladi\u0161tenju zaliha. \n\n\"Budu\u0107i da me\u0111unarodne zdravstvene organizacije savjetuju da odre\u0111ena populacija treba da ostane kod ku\u0107e i izbjegava kontakt s drugim ljudima ili masama prirodno je da se \u017eele pripremiti. Novi koronavirus ra\u0111a svojevrsnu psihologiju pre\u017eivljavanja u kojoj \u0161to du\u017ee moramo pre\u017eivjeti kod ku\u0107e i samim tim se opskrbiti osnovnim stvarima, a to svakako uklju\u010duje i toaletni papir, jer ako nam ponestane toalet-papira, \u010dime \u0107emo ga zamijeniti?\", kazao je Farley. \n \nAmeri\u010dko Ministarstvo za unutra\u0161nju sigurnost savjetuje Amerikance da uvijek dr\u017ee hranu, toaletne i sanitetske potrep\u0161tine pri ruci, ali kako ka\u017ee Taylor ve\u0107ina ljudi to ne \u010dini. Dakle, kad zdravstveni du\u017enosnici javno savjetuju da se te zalihe obnove, onda ljudi mogu i\u0107i iz krajnosti u krajnost. \n\nOsim toga, jedan od razloga je i osje\u0107aj kontrole. Ljudi se opskrbljuju zalihama iz straha da \u0107e im nekada u budu\u0107nosti ba\u0161 taj proizvod nedostajati."
        },
        {
            "subtitle": "Sa albuma \"Trebevi\u0107\"",
            "intro": "Legenda narodne muzike Halid Be\u0161li\u0107 otkrio je djeli\u0107 atmosfere u novoj pjesmi koju je snimio sa Borisom Re\u017eakom.",
            "title": "Halid Be\u0161li\u0107 teaserom najavio duet s Borisom Re\u017eakom - \"Od pono\u0107i do pono\u0107i\"",
            "article": "Naime, Halid je sino\u0107 teaserom pjesme \"Od pono\u0107i do pono\u0107i\" dao naslutiti o \u010demu duet govori te poru\u010dio da bi uskoro trebao ugledati svjetlost dana. \n\n\"Nema nas, a ja lutam kao pas. Ljudi mi govore, ne dr\u017ei govore, bolje du\u0161i na\u0111i spas\", jedan je od stihova nove pjesme.\n\nPjesma \"Od pono\u0107i do pono\u0107i\" nalazi se na Halidovom novom albumu \"Trebevi\u0107\" kojeg je promovirao prije nekoliko dana, simboli\u010dno upravo na Trebevi\u0107u pred velikim brojem medija, prijatelja i kolega sa estrade."
        },
        {
            "subtitle": "promo",
            "intro": "U novoj akcijskoj ponudi Sparkasse Leasinga, simpati\u010dni automobil godine je dostupan uz mjese\u010dnu ratu ve\u0107 od 260 KM i gratis registraciju. Posebna pogodnost za klijente Sparkasse Bank je finansiranje bez u\u010de\u0161\u0107a.",
            "title": "Automobil godine Peugeot 208 u akcijskoj ponudi Sparkasse Leasinga",
            "article": "U novoj akcijskoj ponudi Sparkasse Leasinga, sestrinske kompanije Sparkasse Bank, novi Peugeot 208 dostupan je putem finansijskog leasinga po izuzetno povoljnim uslovima.\n\nJednostavna i brza procedura realizacije leasinga uz akcijsku kamatnu stopu i uz gratis godi\u0161nju registraciju automobila, \u010dini ovu ponudu izuzetno atraktivnom za sve zainteresovane koji ovog prolje\u0107a planiraju obnavljanje svog voznog parka. Za klijente Sparkasse Bank dodatna pogodnost akcije je finansiranje bez obaveznog u\u010de\u0161\u0107a.\n\nPeugeot 208 je progla\u0161en najboljim automobilom Europe za ovu godinu, od strane stru\u010dnog \u017eirija sastavljenog od 60 europskih automobilskih novinara.\n\nVi\u0161e informacija o akciji mo\u017eete prona\u0107i na linku."
        },
        {
            "subtitle": "Razbija predrasude",
            "intro": "\u017denka ulovljena 1944. navodno je bila duga\u010dka zastra\u0161uju\u0107ih 11,5 metara, ali avanturist Bartolomeo Bove i pak tvrdi da su one bezopasne za ljude.",
            "title": "Neustra\u0161ivi avanturist pliva s anakondama kako bi pokazao da su dru\u017eeljubive",
            "article": "Zelena anakonda najve\u0107i je pripadnik porodice boa i najte\u017ea vrsta zmije. Nerijetko se javlja kao ozlogla\u0161eno, preuveli\u010dano \u010dudovi\u0161te u mnogim pri\u010dama i filmovima strave i u\u017easa.\n\nU prosjeku su duge oko 5,5 metara, iako postoje nepotvr\u0111eni navodi da su prona\u0111ene jedinke du\u017eine i do 11 metara. Mo\u017ee te\u017eiti 270 kilograma, a u promjeru ima vi\u0161e od 30 centimetara. \u017denke su vidljivo krupnije od mu\u017ejaka. Ova se pojava u prirodi naziva spolnim dimorfizmom.\n\nBoja njihove ko\u017ee je maslinasto zelena s crnim mrljama. Imaju malu glavu, u usporedbi s tijelom. O\u010di su im visoko postavljene na glavi, \u0161to im dobro do\u0111e za promatranje iznad povr\u0161ine vode, dok je ostatak njihovog glomaznog tijela pokriven.\n\nSmatra se da je najve\u0107i ulovljeni primjerak jedna \u017eenka koja je 1944. godine prona\u0111ena na granici izme\u0111u Kolumbije i Venezuele. Navodno je bila duga zastra\u0161uju\u0107ih 11,5 metara.\n\n.embed-container { position: relative; padding-bottom: 56.25%; height: 0; overflow: hidden; max-width: 100%; background-color:#f4f4f4; } .embed-container iframe, .embed-container object, .embed-container embed { position: absolute; top: 0; left: 0; width: 100%; height: 100%; }\nBartolomeo Bove je neustra\u0161ivi avanturist koji je u rijeci Amazoni plivao s ovim rje\u010dnim divovima kako bi dokazao da se oni ne hrane ljudima. On isti\u010de da postoji puno toga \u0161to ne znamo o anakondama te da zbog toga imamo predrasude o njima.\n\n\"Plivala je u vodi kao da mi nismo tu. Ovi gmazovi ne napadaju ljude. Kada bismo se bolje upoznali s njima, mo\u017eda bismo ih se prestali bojati\", poru\u010duje za The Dodo Bartolomeo povodom svojih snimaka i dodaje da se nada da \u0107e svojim radom donekle pridonijeti o\u010duvanju ove vrste."
        },
        {
            "subtitle": "Bezgrani\u010dna ljubav",
            "intro": "Kada odre\u0111eni horoskopski znakovi na\u0111u pravu osobu, njihova ljubav nema granice.",
            "title": "Ako ih uspijete osvojiti, ovih \u0161est horoskopskih znakova voljet \u0107e vas do kraja \u017eivota",
            "article": "Ljubav i stupanje u vezu bili su dovoljno komplikovani i bez aplikacija za upoznavanje, a danas se vje\u010dna ljubav uglavnom smatra pojavom koja je ostala u pro\u0161losti. Ipak, ne trebate o\u010dajavati ako ste u potrazi za srodnom du\u0161om jer neki horoskopski znakovi imaju uro\u0111enu sposobnost voljeti do kraja \u017eivota, bez obzira na vrijeme u kojem \u017eive, pi\u0161e Astrofame.com.\n\nAko uspijete osvojiti srce nekog od ovih \u0161est horoskopskih znakova, oni \u0107e vas voljeti do smrti.\n\n Ovan\n\nKao strastveni vatreni znak, Ovan voli jako i njegova ljubav se ne smanjuje bez obzira na sve. Osobe ro\u0111ene u ovom znaku toliko su \u010dvrste da njihovi osje\u0107aji ne mogu tako lako ispariti. Ljubav je jako va\u017ena Ovnovima i kada je u pitanju osoba koju vole, pokazuju svoju romanti\u010dnu stranu koju nitko drugi osim njihove srodne du\u0161e nije vidio.\n\n Bik\n\nBikovi izgledaju emotivno distancirano i rezervirano na prvi pogled, ali to je zapravo fasada koju su postavili kako bi se za\u0161titili. Pripadnici ovog znaka u vezi su spremni dati sve i u potpunosti se prepustiti svojim osje\u0107ajima. Osim toga, Bikovi spadaju u jedne od najboljih ljubavnika horoskopskih znakova.\n\n Rak\n\nRakovi su po prirodi znak koji odi\u0161e ljubavlju pa vjerojatno nikoga ne \u010dudi \u0161to njihova ljubav mo\u017ee vje\u010dno gorjeti.\u00a0 Oni vole do te mjere da su spremni zaboraviti i oprostiti sve svojoj voljenoj osobi, \u010dak i ako to ide na njihovu \u0161tetu. Pripadnici ovog znaka vole beskrajno, ali njihova ljubav katkad mo\u017ee opteretiti partnera.\n\n Djevica\n\nDjevice beskrajno cijene privatnost i jako su tajnovite, posebno kada se radi o ljubavi i vezama. Ipak, ako su zaljubljene u vas kada ste nasamo dobivate sve \u0161to kriju od drugih jer se samo sa svojim voljenim osobama osje\u0107aju dovoljno sigurno da im mogu dati srce na dlanu. Djevice su jako posve\u0107eni partneri i te\u0161ko podnose prekide zbog svojih dubokih osje\u0107aja.\n\n Vaga\n\nVaga je jedan od najromanti\u010dnijih horoskopskih znakova i ona zna voljeti bezgrani\u010dno. Osim toga, pripadnici ovog znaka jako su posve\u0107eni svojim izabranicima i uvijek su spremni na sve da bi sa\u010duvali svoju ljubav. Za njih je ljubav svetinja i kada na\u0111u svoju srodnu du\u0161u, ni\u0161ta ih ne mo\u017ee odvojiti od nje.\n\n \u0160korpija\n\nNa prvi pogled \u0160korpioni djeluju kao da su indiferentni i distancirani, ali kada je u pitanju ljubav, to je sasvim druga pri\u010da. \u0160korpijina ljubav je jaka i vje\u010dna. Kada se pripadnici ovog znaka zaljube, mo\u017eete ra\u010dunati na to da \u0107e uvijek biti tu. Kratke romanse ih ne zadovoljavaju jer oni uvijek tra\u017ee osobu s kojom \u0107e mo\u0107i biti sretni do kraja \u017eivota."
        },
        {
            "subtitle": "Postao atrakcija",
            "intro": "\u0160etlandski poni je ro\u0111en 17. marta na Dan svetog Patricka, ime je dobio po za\u0161titniku Irske, a datum njegovog ro\u0111enja slavi se \u0161irom svijeta i povezan je s navikama malog kopitara.",
            "title": "\u0160etlandski poni Patrick voli pivo i rado odlazi u lokalni pub",
            "article": "Svakog dana u dru\u0161tvu vlasnika Kirka Petrakisa (42) poni odlazi u pub\u00a0Drum Inn i u\u017eiva u okusu Guinnessa. Dok mirno stoji pored stola za kojim sjedi njegov vlasnik, Patrick pije pivo i jede omiljenu grickalicu - mrkvu.\n\nPatrick je jedan od najdra\u017eih gostiju bara u engleskom selu Cocington. Uskoro \u0107e ovdje biti prire\u0111ena zabava povodom njegovog drugog ro\u0111endana.\n\n\"Svakog dana dolazi u bar i to je postala njegova rutina. Voli ukus Guinnessa, a mrkva je njegova omiljena poslastica. \u010cesto naru\u010dujemo Guinness jer je ro\u0111en na Dan svetog Patricka. Pivo ima odre\u0111ene hranjive sastojke, ali je Patricku dopu\u0161teno samo nekoliko gutljaja - nema pretjerivanja\", navodi Petrakis koji se brine o Patricku od dana kada je imao tri mjeseca. Prvog dana njihovog prijateljstva poveo je Patricka u \u0161etnju selom, a potom su zajedno oti\u0161li u pub.\n\n        \n\n\"Odlazak u pub dio je obuke kako bi se Patrick privikao na zvukove koji ga mogu uznemiriti. Ambijent u pubu savr\u0161eno je mjesto za trening, ali Patrick u\u017eiva u pa\u017enji gostiju i osoblja. Pristojan je, a pojedini gosti na\u0111u se u \u010dudu kada ugledaju konja pored stola. Patrickove fotografije popularne su na dru\u0161tvenim mre\u017eama\", ka\u017ee Petrakis i dodaje da je prvi odlazak bio ugodno iskustvo.\n\n\"Do\u0161li smo u dogovoru s biv\u0161im menad\u017eerom\u00a0Drum Inna i sve smo detaljno planirali. Pub je prijateljski nastrojen prema psima pa je menad\u017eer bio sretan \u0161to je imao priliku ugostiti ponija. Gosti su se slikali s njim, a djeca su bila odu\u0161evljena\", obja\u0161njava vlasnik.\n\n\n\nO Patricku se brine i Kirkova supruga Hannah. Zajedno imaju troje djece i svi vole Patricka.\n\n\"U pub obi\u010dno odlazi danju, ali jednom smo ga odveli na ve\u010dernju proslavu ro\u0111endana moje \u017eene. Usprkos veseloj atmosferi, bio je dobar kao zlato i jako opu\u0161ten. Mla\u0111i momci nisu vjerovali da provode ve\u010de u dru\u0161tvu ponija\", navodi Petrakis.\n\nPetrakis nailazi na razli\u010dite reakcije okoline kada \u017eivotinji daje pivo. Mnogi su zabrinuti da pi\u0107e ne\u0107e odgovarati Patricku, ali konj nikada nije izgubio kontrolu.\n\n\"Pona\u0161a se mirnije od mnogih pasa. Nije bilo potrebe zbog pona\u0161anja napustiti bar, a njegova je prisutnost umiruju\u0107a\", obja\u0161njava Petrakis.\n\nPetrakis ka\u017ee da \u0107e nastaviti dovoditi Patricka u pub jo\u0161 godinu dana, a potom planira nabaviti minijaturni automobil za vo\u017enju djece. Patrick bi se mogao koristiti za terapiju tokom obilaska bolnica i \u0161kola, pi\u0161e Fox news.\n\nPrije velikih planova o\u010dekuje ga velika ro\u0111endanska zabava."
        },
        {
            "subtitle": "Izbjegnite stres",
            "intro": "Isklju\u010dite se iz pri\u010de drugih o tome kako su njihove bebe mirno spavale ve\u0107 s dva mjeseca. To \u0107e vas dodatno uznemiriti, a nimalo ne\u0107e pomo\u0107i. Oslonite se na savjete stru\u010dnjaka.",
            "title": "Imate pote\u0161ko\u0107e s uspavljivanjem bebe? Provjereni trikovi \u0107e vam sigurno pomo\u0107i",
            "article": "Bez brige, novi roditelji. Ne\u0107ete izgubiti razum zbog toga \u0161to va\u0161a beba ne \u017eeli olako na po\u010dinak. Iako je ovo vrlo iscrpljuju\u0107i dio bebinog odrastanja, a postoji nekoliko na\u010dina, prema preporuci stru\u010dnjaka, kako uspje\u0161no uspavati svoje novoro\u0111en\u010de.\n\nReagujte na prvi znak pospanosti\n\nVeoma je va\u017eno uskladiti se s bebinim biolo\u0161kim ritmom. \u010cim primijetite prve znakove pospanosti, vrijeme je za kreveti\u0107. Melatonin, hormon spavanja, je povi\u0161en u bebinom organizmu te joj je u prirodi utonuti u san bez velike muke.\n\nAko je, pak, predugo dr\u017eite budnom, premorit \u0107e se. Ne samo da \u0107e se smanjiti nivo melatonina, ve\u0107 \u0107e njen mozak osloboditi hormone za razbu\u0111ivanje, kao \u0161to su kortizol i adrenalin. Zbog toga \u0107e bebi biti te\u0161ko zaspati, a mo\u017ee dovesti i do preuranjenog bu\u0111enja. Ako se beba umiri, sti\u0161a, postane nezainteresovana za svoje okru\u017eenje i gleda u daljinu, melatonin je na vrhuncu u njenom organizmu, \u0161to je pravi trenutak za odlazak na po\u010dinak.\n\nPrigu\u0161ite buku bijelim \u0161umom\n\nSpu\u0161tene roletne ili navu\u010dene zavjese i bijeli \u0161umovi dje\u010dju sobu pretvaraju u okru\u017eenje nalik unutra\u0161njosti maternice. Tako svjetlost i zvukovi izvana ostaju prigu\u0161eni. Polovina sna novoro\u0111en\u010deta je u REM fazi, koja se naziva i faza brzog kretanja o\u010diju. Ovo je lagana faza sna kada sanjamo.\n\nZvuk mobitela ili glasan smijeh iz druge prostorije mogu probuditi bebu. Tu nastupaju bijeli \u0161umovi, jer oni prigu\u0161uju buku izvana. Preporu\u010dljivo je izmjeriti ja\u010dinu zvuka tako \u0161to \u0107e jedna osoba ostati u bebinoj sobi, a druga oti\u0107i u prostoriju pored i po\u010deti pri\u010dati. Bijeli \u0161umovi bi trebali prigu\u0161iti zvuk glasa, ali ne u potpunosti ga nadja\u010dati, prenosi Parents.\n\nProbajte povijanje\n\nUmotavanje bebe u tkaninu, kako biste joj ograni\u010dili pokrete rukama i nogama, stara je tehnika smirivanja i uspavljivanja. Tokom prvih nekoliko sedmica se obrazac sna brzo mijenja kod novoro\u0111en\u010dadi. Ako se bebi nije svidjelo povijanje u po\u010detku, probajte opet nakon nekoliko dana.\n\nSkroz umotajte bebu u\u00a0pamu\u010dnu dekicu ili joj ostavite jednu ili obje ru\u010dice slobodne. Povijanje se mo\u017ee primjenjivati\u00a0i do \u0161estog mjeseca \u017eivota.\n\nSpustite temperaturu\n\nBebama, kao i odraslima, odgovara svje\u017eina u prostoriji u kojoj spavaju. Postavite termostat izme\u0111u 20 i 22 Celzijeva stepena kako biste napravili atmosferu ugodnu za spavanje. Normalno je da joj prsti\u0107i budu pomalo hladni. Da biste se uvjerili da nije previ\u0161e hladno, spustite ruku na bebin grudni ko\u0161. Ako je tamo toplo, onda je sve u redu.\n\nPripremite se na brzo mijenjanje pelene\n\nNeizbje\u017eno je ponekad mijenjati pelenu bebi tokom no\u0107i. Paljenje svjetla i \u010ditava zbrka oko presvla\u010denja i mijenjanja podloge u kreveti\u0107u, ako je i to nu\u017eno, uznemiruju bebu. Zbog toga budite spremni i prakti\u010dni, kako biste sve mogli brzo obaviti i dozvolite svojoj bebi ponovo utonuti u san za kratko vrijeme.\n\nPokraj kreveti\u0107a dr\u017eite \u010diste stvari i spremne pelene, tako da ih ne morate tra\u017eiti po ladicama. Tako\u0111er, ispod bebine posteljine stavite nepromo\u010divu podlogu za kreveti\u0107 koja se mo\u017ee brzo ukloniti tokom no\u0107i.\n\nUstajte na smjenu\n\nNije nu\u017eno da oba roditelja budu budna kada se beba probudi. Ako je potrebno dojiti bebu, to mora mama odraditi. Nakon toga mama mo\u017ee spavati, a tata se pobrinuti za mijenjanje pelena i umirivanje bebe. Tako \u0107e oba roditelja dobiti nekoliko sati neprekinutog sna.\n\nPreselite ranoranioca u drugu vremensku zonu\n\nPonekad se bebe veoma rano bude. Na primjer, u 5 ujutro. Mnogi roditelji grije\u0161e i kasnije stavljaju bebu na spavanje. Zapravo, trebali biste pomaknuti sve aktivnosti koje se ti\u010du bebe ne\u0161to kasnije, uklju\u010duju\u0107i i obroke. Ako svakog dana pomi\u010dete bebinu svakodnevnu rutinu za 15 minuta, naviknut \u0107e se kroz sedam dana.\n\nGdje je moja cucla?\n\nMo\u017ee biti jako zamorno kada se beba budi usred no\u0107i, jer ne mo\u017ee na\u0107i svoju cuclu. Nau\u010dite bebu da je sama potra\u017ei. Smjestite nekoliko cucli u ugao kreveti\u0107a, a svaki put kada je ne mo\u017ee na\u0107i usred no\u0107i, pomozite joj tako \u0161to \u0107ete joj usmjeriti ru\u010dicu prema tom uglu.\n\nOvako \u0107e beba znati gdje mo\u017ee na\u0107i cuclu, pa i ako se probudi zbog toga, sama \u0107e je prona\u0107i i nastaviti spavati. Stru\u010dnjaci poru\u010duju da je dovoljno sedam dana da beba nau\u010di na\u0107i cuclu.\n\nSpavanje nije uvijek savr\u0161eno\n\nMnoge bebe mla\u0111e od 6 mjeseci ne spavaju mirno u kreveti\u0107u, stoga se nemojte uzbu\u0111ivati ako zaspi u va\u0161em naru\u010dju ili u kolicima. Ne\u0107ete joj poremetiti no\u0107ni san ako joj dopustite tokom prvih \u0161est mjeseci spavati tokom dana kako stigne. Ve\u0107ina novoro\u0111en\u010dadi ne pridr\u017eava se rasporeda spavanja tokom prvih 5 do 6 mjeseci, pa i nakon toga pojedine bebe te\u017ee odlaze na spavanje od drugih.\n\nKupanje, bajka, krevet, bo\u010dica\n\nUstaljena rutina \u010dini \u010duda. Sami birate redoslijed, ali obi\u010dno prvo ide kupka, pa pri\u010da i hranjenje. Mo\u017eete uvesti i brzu masa\u017eu losionom za bebe. Ugasite svjetlo, upalite bijele \u0161umove i ljuljajte bebu pokraj kreveti\u0107a, dok je ne spustite, \u0161to \u0107e biti znak da je vrijeme za san.\n\nPredahnite\n\nSlu\u0161anje pri\u010da svojih prijatelja, ro\u0111aka i susjeda o tome kako su njihove bebe mirno spavale ve\u0107 s dva mjeseca samo \u0107e vas dodatno stresirati. Ignorirajte usporedbe koje ni\u010demu ne doprinose. Da biste rije\u0161ili bilo kakve probleme koji se ti\u010du sna va\u0161e bebe, potrebno je neko vrijeme motriti situaciju\u00a0 i prona\u0107i najbolji pristup. Budite fleksibilni. Obrazac sna kod beba i male djece se neprestano mijenja. Samo zato \u0161to imate pote\u0161ko\u0107e uspavati bebu od dva mjeseca, ne zna\u010di da \u0107ete isti problem imati i kada napuni dvije godine."
        },
        {
            "subtitle": "Presko\u010diti ga ili ne",
            "intro": "Nutricionisti preporu\u010duju zapo\u010dinjanje dana sa zdravim doru\u010dkom i to ne bez razloga. Jutarnji obrok pru\u017ea organizmu potrebnu energiju, kontrolira tjelesnu te\u017einu i pobolj\u0161ava fokus i performanse.",
            "title": "Jesu li tvrdnje da je doru\u010dak najbitniji obrok u toku dana zaista ta\u010dne?",
            "article": "Kada je dobro isplaniran, doru\u010dak pru\u017ea obilje va\u017enih nutrijenata, poput proteina, zdravih masti i kalcija, obja\u0161njava Cordialis Msora-Kasago, nutricionist i \u010dlan Akademije za prehranu i dijetu.\n\nIpak, popularni re\u017eimi za pobolj\u0161anje zdravlja i gubitak kilograma temelje se na izostavljanju doru\u010dka kao obroka. Neurolog s Nacionalnog instituta za starenje, Mark Mattson obja\u0161njava kako ve\u0107ina ljudi koji \u017eele izgubiti kilograme nastoje izdr\u017eati 16 sati bez uno\u0161enja kalorija, a \"najlak\u0161i je na\u010din to posti\u0107i ako se prestane s jelom nakon osam sati nave\u010der, presko\u010di doru\u010dak i prvi obrok uzme tek u podne sljede\u0107eg dana\".\n\nMattson, koji je posljednjih 30 godina svih 2000 kalorija, koje dnevno unese, konzumirao u razdoblju izme\u0111u 3 sata poslije podne i 8 sati nave\u010der, ka\u017ee da \"kada se tijelo prilagodi na preskakanje doru\u010dka, prestaju i negativni u\u010dinci ove navike\".\n\nNauka i doru\u010dak\n\nDebatu o doru\u010dku kompliciraju nedavna istra\u017eivanja u kojima je doru\u010dkovanje u konfliktu s nastojanjima da se izgube kilogrami. BMJ izvje\u0161taj, u kojem je analizirano 13 novijih studija, pokazuje da im je zajedni\u010dko gledi\u0161te da \"uzimanje doru\u010dka nije dobra strategija za gubitak kilograma\", navodi CNN.\n\n\"Ako je namjera bila da se iznova pokrene debata o korisnosti doru\u010dka, ovom BMJ studijom to se nije moglo posti\u0107i. Rezultati ovih istra\u017eivanja u kontrastu su s drugim provedenim istra\u017eivanjima koja sugeriraju da kada se obroci rasporede tako da se pojede obilan doru\u010dak uz laganu ve\u010deru postoje mnogo bolje \u0161anse da se izgube kilogrami, a ujedno se smanjuju rizici od pojave dijabetesa i kardiovaskularnih bolesti\", ka\u017ee Tamara Duker Freuman, njujor\u0161ka nutricionistica.\n\nRazlog tome je \u0161to je unos ve\u0107eg broja kalorija ranije tokom dana u puno ve\u0107oj mjeri uskla\u0111en s na\u0161im bioritmom koji uti\u010de na metabolizam i smanjuje rizik od ponovnog dobijanja vi\u0161ka kilograma, u\u00a0pore\u0111enju s navikom da se vi\u0161e kalorija unosi kasnije tijekom dana. Bioritmom se tako\u0111er mo\u017ee objasniti pojava da preskakanje doru\u010dka pove\u0107ava rizik od pove\u0107anja tjelesne mase, \u010dak i kada se usporede oni koji konzumiraju pribli\u017eno jednake koli\u010dine kalorija tokom dana.\n\nU nedavno objavljenoj studiji, koja se bavila istra\u017eivanjem razlika u termogenezi, procesu potro\u0161nje kalorija u postupku probave i raspore\u0111ivanja hrane u organizmu uzrokovanoj na\u010dinom prehrane, potvrdila je zna\u010daj doru\u010dka. Naime, u\u010desnici studije koji su konzumirali ve\u0107e doru\u010dke, a manje ve\u010dere u odnosu na one koji su konzumirali obrnuto, pri \u010demu su i jedni i drugi unosili isti broj kalorija, imali su 2,5 puta ve\u0107u potro\u0161nju, odnosno sagorijevanje kalorija, a uz to stabilniju razinu \u0161e\u0107era u krvi i inzulina.\n\nAnaliza objavljena u \u010dasopisu Clinical Nutrition iznijela je zaklju\u010dak da redovan doru\u010dak odr\u017eava kardiovaskularno zdravlje i smanjuje sve uzro\u010dnike smrtnosti, dok preskakanje doru\u010dka pove\u0107ava rizike od kardiovaskularnih oboljenja i smrti.\n\nKako gladovati, a ipak uzimati doru\u010dak?\n\nPo\u0161tovanje dnevnog re\u017eima prehrane koji zabranjuje uzimanje hrane u odre\u0111enom razdoblju tokom dana, ne mora nu\u017eno zna\u010diti da se doru\u010dak mora presko\u010diti.\n\n\"S obrocima mo\u017eete prestati oko 7 sati nave\u010der pa do 7 sati ujutro i time ostvariti 12 sati gladovanja, dok \u0107ete s druge strane osigurati svom tijelu i mozgu va\u017enu hranu za zapo\u010dinjanje dana\", obja\u0161njava Msora-Kasago.\n\nTreba li doru\u010dkovati prije vje\u017ebanja?\n\nIako su neka istra\u017eivanja pokazala da se vi\u0161e kalorija sagori ako se vje\u017eba na prazan \u017eeludac, ovakva praksa mo\u017eda ipak ne bi bila preporu\u010dljiva.\n\n\"Dok su neki ljudi sposobni vje\u017ebati u stanju izgladnjelosti i da ne osje\u0107aju nikakve negativne posljedice, drugi se mogu osje\u0107ati slabo, imati vrtoglavice i biti bez energije da zavr\u0161e trening\", ka\u017ee Msora-Kasago.\n\n\"Uvijek savjetujem svoje klijente da jedu prije vje\u017ebanja\", ka\u017ee Wendy Sterling, stru\u010dnjak za sportsku dijetu i dodaje: \"Radim sa sporta\u0161ima i posao mi je pobolj\u0161ati njihovu kompetitivnost uz maksimalno iskori\u0161tenje svakog treninga. Preskakanje doru\u010dka mo\u017ee zna\u010diti da se trening provodi nakon 14 sati gladovanja, ovisno o tome kada je posljednji put uzet obrok, a performanse zbog toga trpe i ljudi djeluju umorno i tromo.\"\n\nZdrav doru\u010dak\n\nKada birate \u0161to \u0107ete jesti za doru\u010dak, uvrstite proteine u obrok jer \u0107e oni stvoriti osje\u0107aj sitosti i smanjiti \"grickanje\" nepotrebne hrane tokom dana, preporu\u010duje Msora-Kasogo.\n\nZdrav doru\u010dak bi, prema njenim rije\u010dima, trebao uklju\u010divati integralne \u017eitarice, zdrave masti, vo\u0107e i povr\u0107e te hranu ili napitke bogate kalcijem. Ono \u0161to treba imati na umu je da ako se osje\u0107ate siti ujutro, mogu\u0107e je da tokom ve\u010deri uzimate previ\u0161e hrane, stoga bi vam preskakanje \"grickanja\" tokom ve\u010deri i no\u0107i moglo donijeti bolji apetit ujutro. Ona tako\u0111er savjetuje da, ako ve\u0107 niste \u017eeljni za pun obrok tokom jutarnjih satova, mo\u017eete jesti manje koli\u010dine one vrste hrane koju ina\u010de konzumirate kako biste osigurali va\u0161em tijelu potrebnu energiju da zapo\u010dne dan."
        },
        {
            "subtitle": "Trajno o\u0161te\u0107enje vida",
            "intro": "Prosje\u010dan zaposlenik danas provede barem osam sati dnevno gledaju\u0107i u ekran svog ra\u010dunara na poslu, ne ra\u010dunaju\u0107i sate koje utro\u0161i provjeravaju\u0107i aplikacije na telefonu i gledaju\u0107i televiziju.",
            "title": "Negativne posljedice osmosatnog gledanja u ekran i kako za\u0161titi o\u010di",
            "article": "Poznato je da toliko gledanje u ekran nije dobro za na\u0161e o\u010di, ali jo\u0161 uvijek nema jasnih savjeta doktora po pitanju toga koliko vremena smijemo provoditi u toj aktivnosti, a da ne na\u0161kodimo svom vidu, pi\u0161u Fox News.\n\nLjudi u prosjeku provode 11 sati dnevno gledaju\u0107i u ekran, \u0161to na poslu, \u0161to izvan njega, \u0161to mo\u017ee poja\u010dati rizik od javljanja kratkovidosti i poremetiti san.\n\nIako je do sada izvr\u0161en veliki broj istra\u017eivanja na temu negativnih posljedica od gledanja u ekran, nije utvr\u0111eno u kojoj mjeri to pridonosi unutarnjem o\u0161te\u0107enju oka.\n\n\"Za sada je sigurno da gledanje u digitalni ekran mo\u017ee uticati na kratkovidost i izazvati trajna o\u0161te\u0107enja oka koja dovode do toga da ljudi ne vide na daljinu ili da ne mogu vidjeti o\u0161tro predmet koji je udaljen\", ka\u017ee doktorica Sheri Rowen.\n\nPrema njenim rije\u010dima, postoje koraci koje mo\u017eete poduzeti kako biste za\u0161titili svoje o\u010di. Na svakih 20 minuta trebate napraviti pauzu od gledanja u ekran i \u0161to \u010de\u0161\u0107e treptati kako biste podmazivali o\u010di da vam se ne bi osu\u0161ile.\n\nOsim toga, na ekran mo\u017eete staviti i filter koji \u0107e vas za\u0161tititi od plavog svjetla i smanjiti snagu toksina koji izazivaju naprezanje o\u010diju. Na sve to, trebate redovno i\u0107i kod oftalmologa kako bi mogu\u0107e anomalije \u0161to prije bile uo\u010dene i kako biste na vrijeme dobili preventivne lijekove."
        },
        {
            "subtitle": "Br\u017ea nego se o\u010dekivalo",
            "intro": "Ekipa iz Motor Trenda testirala je performanse\u00a0Corvette Stingray (2020) i malo je re\u0107i da je Chevroletov model pokazao zavidne rezultate.",
            "title": "Chevrolet Corvette Stingray u dru\u0161tvu Lamborghinija i Ferrarija",
            "article": "Corvette pokre\u0107e 6,2-litarski V8 motor s 495 konjskih snaga i momentom sile od 637 Nm. Brojke upu\u0107uju da je rije\u010d o automobilu solidnih performansi, ali magazin otkriva da je C8 br\u017ei nego \u0161to se moglo o\u010dekivati, pi\u0161e Carcoops.\n\nCorvette Stingray 2020 je na brzinskom testu manevar od 0 do 96 km/h obavio za 2,8\u00a0 sekundi uz aktiviranu kontrolu vozila pri starta. Nastavio je sa solidnim rezultatima jer je udaljenost od 402 metara pre\u0161ao za 11,1 sekundu pri brzini od 198,2 km/h.\n\nKada je rije\u010d o ko\u010denju, Corvette se pri brzini od 96 km/h zaustavila nakon 30 metara od trenutka kada je voza\u010d nagazio ko\u010dnicu. Na testu upravljanja koji podrazumijeva manevar u osmici, Corvette je izvr\u0161ila zadatak za 23,3 sekunde i prosje\u010dnim bo\u010dnim G-silama od 0,9. To je vrijeme koje odgovara rezultatu Lamborghini\u00a0Aventadora,\u00a0F90 BMW M5 i Ferrari 812 Superfast, ali je za sekundu sporije od vremena C7 Corvette Grand Sport."
        },
        {
            "subtitle": "Zbog koronavirusa",
            "intro": "Koronavirus je odnio jo\u0161 jednu \u017ertvu iz svijeta automobila, jer je nakon otkazivanja Sajma automobila u \u017denevi za august pomjeren i Sajam automobila u New Yorku.",
            "title": "Sajam automobila u New Yorku pomjeren za august",
            "article": "Njujor\u0161ki sajam se trebao odr\u017eati od 10. do 19. aprila, ali je odlu\u010deno da se pomjeri zbog koronavirusa pa je novi termin od 28. augusta do 6. septembra.\n\n\"Ovaj korak poduzimamo kako bismo za\u0161titili posjetitelje, izlaga\u010de i sve u\u010desnike. Sajam postoji 120 godina i to \u0107e se nastaviti, duboko je u na\u0161oj DNK. Odluka nije bila laka, ali nam je prioritet zdravlje svih u\u010desnika ovog historijskog doga\u0111aja. Uvjereni smo da \u0107emo u drugom terminu odr\u017eati jo\u0161 jedan uspje\u0161an doga\u0111aj\", izjavio je Mark Schienberg, predsjednik organizacije koja stoji iza sajma.\n\n\u0160vicarska vlada je ranije zabranila odr\u017eavanje doga\u0111aja na kojima ima vi\u0161e od 1.000 ljudi, a to je zna\u010dilo i otkazivanje Sajma automobila u \u017denevi."
        },
        {
            "subtitle": "Proizveden 1979. godine",
            "intro": "Savr\u0161eno o\u010duvani primjerak prve generacije Volkswagenovog modela Golf GTI bit \u0107e prodan na aukciji u Velikoj Britaniji.",
            "title": "Prodaje se najo\u010duvaniji primjerak prve generacije Golfa GTI u Velikoj Britaniji",
            "article": "Aukcija \u0107e biti odr\u017eana putem interneta, a organizovat \u0107e je ku\u0107a The Market izme\u0111u 19. i 25. marta. Radi se o Golfu GTI prve genracije koji je proizveden 1979. godine i koji je pre\u0161ao manje od 30.000 km.\n\nAutomobil je u septembru 1979. godine kupljen za 5.132,39 funti (5.837,94 eura), a o\u010dekuje se da \u0107e novi vlasnik izdvojiti izme\u0111u 35.000 i 48.000 eura.\n\n\"Ovo je posljednja prilika da posjedujete gotovo nov i kvalitetan Golf GTI Mk1. Radi se o najranijem modelu koji je napravio put za sve ono \u0161to je do\u0161lo kasnije\", izjavio je direktor The Marketa Tristan Judge.\n\nAutomobil je lakiran u crnu boju, a unutra su sjedi\u0161ta specifi\u010dna za GTI. Nazad su kratka stra\u017enja svjetla, poklopac rezervoara bez mogu\u0107nosti zaklju\u010davanja, a u unutra\u0161njosti je trokraki upravlja\u010d te Toric T-76 sigurnosni pojasevi. Tako\u0111er, vrh ru\u010dice mjenja\u010da je u obliku loptice za golf, a automobil ima i originalne blatarice.\n\nUz certifikat Volkswagen Historic Vehicle dolazi i mali model automobila, kao i bogata dokumentacija koja uklju\u010duje i ra\u010dun prve kupovine. \n\nOvaj model je rijedak i jer ima \u010detverostepenim mjenja koji je bio dostupan tri mjeseca krajem 1979. godine prije nego je zamijenjen petostepenim manuelnim mjenja\u010dem. Kao i ostali rani modeli, Golf nema \u0161iber, stra\u017enju maglenku, radio, retrovizor na strani suvoza\u010da i druge skupe opcije iz vremena kada je automobil bio nov.\n\nAutomobil je pro\u0161ao tretman restauracije vrijedan 7.000 funti, odnosno oko 8.000 eura. Zamijenjeni su amortizeri, ko\u010dnice i sistem goriva, motor je izva\u0111en i o\u010di\u0161\u0107en, a mjenja\u010d repariran.\n\n\"Ovo je kolekcionarski primjerak i prilika koja se ne ponavlja. Spreman je za cestu, vjerujemo da \u0107e uslijediti borba na aukciji, a mo\u017eda dobijemo i rekordnu cijenu za ovaj model\", zavr\u0161io je Judge."
        },
        {
            "subtitle": "Jasno se vide krateri",
            "intro": "Novi snimak Mjeseca koju je objavila NASA prikazuje pogled koji su astronauti letjelice Apollo 13 imali kada su pro\u0161li s \"druge strane\" na\u0161eg satelita, pri \u010demu su izgubili komunikaciju sa Zemljom.",
            "title": "Od novog snimka Mjeseca zastat \u0107e vam dah",
            "article": "Video je zumiran kako bi povr\u0161ina Mjeseca bila uo\u010dljivija pa se jasno mogu vidjeti njegovi krateri, pi\u0161u Fox News.\n\nSnimak koji je nastao kako bi se rekontruirao pogled posade dok je Apollo 13 prolazio \"s druge strane Mjeseca\" u jednom trenutku se zadr\u017eava na krateru koji ima planinu u svom sredi\u0161tu da bi se ubrzo nakon toga u daljini ponovno ukazala Zemlja.\n\nPosada letjelice Apollo 13 nije imala priliku sletjeti na Mjesec jer im je rezervoar kisika eksplodirao 13. aprila 1970. godine, dva dana nakon lansiranja zbog \u010dega su morali primijeniti rezervni plan i vratiti se na Zemlju.\n\n\"Na ovom snimku nalaze se podaci koje je snimila robotska letjelica Lunar Reconnaissance Orbiter kako bi ponovno stvorila neke od zadivljuju\u0107ih pogleda na Mjesec koje su imali astronauti Apolla 13 dok su prolazili s njegove daleke strane, pi\u0161e u saop\u0107enju NASA Goddard Space Flight Center objavljenom uz video."
        },
        {
            "subtitle": "Rizikovao \u017eivot",
            "intro": "Lewis Pugh je, na svojoj ekspediciji, vidio prelijepe prizore, a na\u0161ao se i u situacijama opasnim za \u017eivot.",
            "title": "Britanac plivao vodama Antarktika i suo\u010dio se s brojnim preprekama zbog lijepih prizora",
            "article": "Jednom kada je svladao bol, nepodno\u0161ljivu hladno\u0107u vode i na\u0161ao se u tunelu punom golemih stalaktita, Lewis Pugh bio je okru\u017een bojama, pi\u0161e CNN.\n\nTakav prizor nikada ranije nije vidio. To je bio kaleidoskop koji se prelamao izme\u0111u tirkizne, elektri\u010dno plave, kraljevsko plave, indigo i ljubi\u010daste boje, prije nego \u0161to je nastupila potpuna tama.\n\nPugh je riskirao svoj \u017eivot uranjaju\u0107i u hladne vode Antarktika samo u tankim kupa\u0107im ga\u0107ama pripijenim uz tijelo. Nagrade za to su bile jednako o\u010daravaju\u0107e, koliko i uznemiruju\u0107e.\n\n\"Mislim da nikada nisam vidio ne\u0161to tako prelijepo, bile su to samo \u010diste boje\", ka\u017ee Pugh, koji je plivao u nekim od najudaljenijih voda na svijetu kao veleposlanik Ujedinjenih naroda za \u017eivotnu sredinu.\n\n\"Isto tako je bilo i zastra\u0161uju\u0107e\u2026 Boje su bile veli\u010danstvene, ali krile su mra\u010dnu tajnu. Ka\u017eem da je to tajna jer se \u010dini kao da je ljudi ignori\u0161u\", dodaje on.\n\n         View this post on Instagram           Swimming under the Antarctic ice sheet is the most beautiful and terrifying swim I\u2019ve ever done. Every shade of blue, and then nearly complete darkness. Mid-way I heard an almighty boom above me, and thought my time had come. Luckily, it was just the ice shifting. #Antarctica2020 Photo: @kelvintrautman A post shared by  Lewis Pugh (@lewis.pugh) on Jan 24, 2020 at 1:55am PST\nPugh je plivao ledenja\u010dkim rijekama ispod antarkti\u010dkog leda u januaru i iz prve ruke je iskusio nivo otopljavanja koje se doga\u0111a na istoku Antarktike.\n\nTokom desetominutnog plivanja, on se izlo\u017eio temperaturi vode od 0,1 stepena Celzija, a temperatura zraka bila je -15 stepeni Celzija.\n\nOvaj je korak dio inicijative Speedo diplomacy, u kojoj Pugh pliva na linijama klimatskih promjena.\n\nPlivao je na Sjevernom polu, Everestu, u Rossovom moru, ali okolnosti u kojima se na\u0161ao tokom posljednje ekspedicije, na Antarktiku, pokazale su se jedinstvenim.\n\n\"Jedva sam disao, dahtao sam kako bih uhvatio zrak\", ka\u017ee Pugh, prisje\u0107aju\u0107i se trenutka kada je prvi put u\u0161ao u ovu vodu.\n\n\"U prvom trenutku, hladno\u0107a kao da je gorjela svuda po mojoj ko\u017ei. Ruke i stopala bili su mi u apsolutnoj agoniji. Moje je tijelo vikalo: izlazi, izlazi, izlazi. Moj je um vikao: fokusiraj se, fokusiraj se, fokusiraj se. Ovdje se ne radi o hrabrosti, ve\u0107 o slanju ispravne poruke. Mislim da plivanje u ronila\u010dkom odijelu ili u trenerci ne \u0161alje pravu poruku\", dodaje.\n\n         View this post on Instagram           A view of my final training swim before I attempt the main swim. This spectacular beauty defies a darker reality - this river is the result of the melting ice-sheet in East Antarctica. It\u2019s time for urgent action on the climate crisis. #Antarctica2020 Photo: @kelvintrautman A post shared by  Lewis Pugh (@lewis.pugh) on Jan 23, 2020 at 11:32pm PST\nKada je Pugh zavr\u0161io s plivanjem, slavni ruski igra\u010d hokeja na ledu i njegov blizak prijatelj, Slava Fetisov, izvukao ga je iz vode.\n\n\"Ko\u017ea mu je bila tako krhka, kao (a to se moglo dogoditi) da se mogla razbiti na sitne komade svakog trenutka\", ka\u017ee Fetisov.\n\n\"Nikada nisam vidio tako hladnog \u010dovjeka\u2026 U njegovim o\u010dima bilo je puno \u017eivota i puno nade\", dodaje on.\n\n         View this post on Instagram           At the end of my swim Senator Slava Fetisov from Russia was there to help me to safety. Slava was the the greatest ice hockey defenceman in history. He always tells me \u201cour world now needs more defenders and protectors.\u201d #Antarctica2020 A post shared by  Lewis Pugh (@lewis.pugh) on Jan 24, 2020 at 9:45am PST\nTemperatura vode bila je samo jedna prepreka koju je Pugh morao prebroditi.\n\nTunel kojim je plivao, sve se vi\u0161e su\u017eavao, golemi stalaktiti visjeli su s krova tunela i pucanje samo jednog od njih moglo je biti katastrofalno.\n\nPotom su postojale prijetnje od uru\u0161avanja leda i upadanja u divovske vrtloge u hladnoj plo\u010di koji se spu\u0161taju stotinama metara u dubinu.\n\nU jednom trenutku postalo je toliko mra\u010dno da je Pugh bio prisiljen skinuti ronila\u010dke nao\u010dale i plivati pa\u017eljivo, prsnim stilom kako bi prona\u0161ao izlaz.\n\n\"Morao sam biti 100 posto usredoto\u010den\", ka\u017ee on.\n\n\"Fokusirao sam se na svaki zamah, poku\u0161avaju\u0107i ga napraviti \u0161to sna\u017enijim i \u0161to br\u017eim. Kada plivate u ovakvim okru\u017eenjima, va\u017eno je biti psihi\u010dki stabilan i ne pokleknuti\", dodaje.\n\n         View this post on Instagram           I can hardly believe what I have just experienced, swimming in a river UNDER the Antarctic ice sheet. Every shade of blue imaginable - it was utterly magnificent, and absolutely terrifying. Antarctica is melting. #Antarctica2020 Photos: @kelvintrautman A post shared by  Lewis Pugh (@lewis.pugh) on Jan 20, 2020 at 10:26am PST\nCilj ove ekspedicije bio je da uvjeriti politi\u010dare da za\u0161tite morsko podru\u010dje na istoku Antarktika.\n\nSli\u010dno kao s nacionalnim parkovima, ovako se \u0161tite odre\u0111eni dijelovi svijeta od ekstraktivnih i destruktivnih aktivnosti. U slu\u010daju Antarktika, \u017eele ga za\u0161tititi od prekomjernog ribolova i u\u010diniti ga otpornijim na klimatske promjene.\n\nNakon \u0161to je pregovarao o pomorskoj za\u0161titi Rossovog mora 2016. godine, Pugh se nada da \u0107e se ove godine dogovoriti oko jo\u0161 tri mora: kod isto\u010dnog Antarktika, Weddellovog mora i antarkti\u010dkog poluotoka.\n\nOvo bi obuhvatilo \u010detiri miliona kvadratnih kilometara, \u0161to je, otprilike, dva puta ve\u0107e od zapadne Evrope, sude\u0107i prema Pughovim rije\u010dima. Kako ka\u017ee, jo\u0161 uvijek \u010dekaju da Kina i Rusija prihvate ovaj prijedlog.\n\nNakon povratka s Antarktika, Pugh je oti\u0161ao u Kremlj kako bi se sastao s timom ruskog predsjednika Vladimira Putina, gdje je, kako ka\u017ee, imao \"jako tople i konstruktivne razgovore\". Nada se da \u0107e u Peking i\u0107i ne\u0161to kasnije ove godine.\n\n\"Sve ovo samo potvr\u0111uje moje mi\u0161ljenje da se moramo udru\u017eiti po ovim pitanjima. Vidio sam kako se topi led u Arkti\u010dkom moru, svi smo vidjeli u\u017easne po\u017eare u Kaliforniji i Australiji, a vidio sam i ledenjake koji se povla\u010de \u0161irom svijeta: na Himalajima, Arktiku i Antarktiku. Sada, kada sam vidio toliku vodu koja se slijeva s golemih ledenih plo\u010da, to je jako, jako, jako zabrinjavaju\u0107e\", ka\u017ee Pugh.\n\n         View this post on Instagram           We also met with Dmitry Peskov, Press Secretary to President Putin. This week marks 200 years since Russian Admiral Bellingshausen discovered Antarctica. It's crucial now to protect the region from overfishing and climate change, before it's too late. #Antarctica2020 Photo: @ollenordell A post shared by  Lewis Pugh (@lewis.pugh) on Jan 29, 2020 at 9:58pm PST\nRanije ove godine nau\u010dnici sa Univerziteta u Durhamu, otkrili su da postoji 65.000 jezera na vrhu ledenjaka, na istoku Antarktika.\n\nU novembru su se svjetski vo\u0111e sastali u Glasgowu, u \u0160kotskoj, povodom glavnih pregovora Ujedinjenih nacija o klimatskim promjenama za ovu godinu.\n\nPugh je pozvao i svjetske vo\u0111e da se priklju\u010de ovoj borbi.\n\n\"Oni moraju do\u0107i spremni, s ambicijom i fokusom, moraju do\u0107i s konkretnim mjerama koje mogu preokrenuti ovu krizu\u2026 Vrijeme isti\u010de\", ka\u017ee Pugh.\n\nFetisov, koji je podr\u017eavao Pugha tokom njegove ekspedicije na Antarktik, upoznao je Britanca s ruskim ministrima koji su trebali potpisati sporazum o Rossovom moru 2016. godine.\n\nNjih su dvojica dugogodi\u0161nji prijatelji i dijele uvjerenja da nas , prema rije\u010dima Fetisova, \"samo korak dijeli od velike ekolo\u0161ke katastrofe\".\n\nUpravo to je motivisalo biv\u0161u zvijezdu hokeja na ledu da podi\u017ee svijest o klimatskoj krizi. U 2018. godini, njega su Ujedinjene nacije proglasile za\u0161titnikom \u017eivotne sredine u polarnim predjelima.\n\n\"Igrao sam na odbrambenom polo\u017eaju cijeloga svog \u017eivota i osje\u0107am to. Sada je vrijeme da se brani\", ka\u017ee Fetisov.\n\n\"Mogu pogledati u o\u010di djeci i mladim ljudima i re\u0107i da se to ne\u0107e 'vjerovatno' dogoditi, to \u0107e se dogoditi\", dodaje.\n\nNjegov posljednji projekt The Last Game, uklju\u010duje putovanje svijetom i bili su u Izraelu, Ujedinjenim Arapskim Emiratima, Finskoj, Singapuru, Moskvi i New Yorku i podizali svijest o klimatskim promjenama.\n\nSljede\u0107a stanica za preuzimanje inicijative, ako to vremenske prilike dopuste, bit \u0107e Sjeverni pol.\n\nFetisov vjeruje da sport mo\u017ee imati va\u017enu ulogu kada je u pitanju okru\u017eenje.\n\n\"Sportisti su najpopularniji ljudi na planetu. Oni mogu zadobiti povjerenje naroda jer naporno rade, znaju kako posti\u0107i rezultate i znaju kako sve u timu dovesti na istu stranu. Svakog dana, \u0161irom svijeta, imamo velika sportska takmi\u010denja. Mo\u017eemo sve vi\u0161e koristiti sport kako bismo promovirali ekolo\u0161ke probleme, to je moje uvjerenje\", ka\u017ee Fetisov.\n\nOdrastaju\u0107i u Moskvi, Fetisov se klizao vani od oktobra do aprila. Sada, kako ka\u017ee, do februara nije bilo snijega u glavnom gradu Rusije.\n\nNe morate uvijek plivati na hladnim vodama Antarktika kako biste svjedo\u010dili klimatskim promjenama, ali Pugh i Fetisov nadaju se da \u0107e se njihova posljednja ekspedicija pro\u0161iriti \u0161irom svijeta."
        },
        {
            "subtitle": "Prije 5 miliona godina",
            "intro": "Silna poplava koja se dogodila prije 5 miliona godina mo\u017eda je i najve\u0107a u historiji na\u0161e planete.",
            "title": "Sredozemno more je u potpunosti i\u0161\u010dezlo, a onda se dogodila kataklizmi\u010dna poplava",
            "article": "Ispod tirkiznih voda Sredozemnog mora le\u017ei sloj soli debeo i do 3,2 km. Ovo je jedan od rijetkih tragova drevnog Sredozemnog mora koje je i\u0161\u010dezlo prije nekoliko miliona godina. Pojedini nau\u010dnici vjeruju da je \u010ditavo more u jednom razdoblju tokom davne pro\u0161losti u potpunosti isparilo i osu\u0161ilo se kao pustinja Sahara na jugu.\n\nDesetlje\u0107ima dugo istra\u017eivanje nije razotkrilo misteriju nestanka mora, niti bujice koja ga je vratila. Ponovno punjenje Sredozemnog mora koje se dogodilo prije gotovo pet miliona godina mo\u017eda je bila najve\u0107a poplava u historiji na\u0161e planete. Prema procjenama, slapovi vode koji su ispunili korito i\u0161\u010dezlog Sredozemnog mora su bili 500 puta ve\u0107i od toka rijeke Amazone.\n\nDaniel Garcia-Castellanos s Instituta za zemaljske nauke Jaume Almera u Barceloni vodio je tim stru\u010dnjaka koji su prona\u0161li sedimentne naslage nastale nakon kataklizmi\u010dne poplave. Da nje nije bilo, ne bi do\u0161lo ni do povezivanja s Atlantskim okeanom, pa Sredozemno more kakvo nam je poznato danas ne bi postojalo.\n\nSredozemno more je \u017eila kucavica kada je u pitanju cirkulacija vode na globalnom nivou. Njegova povezanost s Atlantikom utje\u010de na klimu i obrazac po kojem nastaju oluje, pi\u0161e National Geographic.\n\nPoplava kakvu svijet nije vidio\n\nKi\u0161e i rijeke nisu dovoljne da napoje Sredozemno more danas. Jedini pouzdani izvor vode je Atlantski okean, povezan Gibraltarskim tjesnacem izme\u0111u \u0160panije i Maroka. Postoji vjerovatnost da je prije nekoliko miliona godina pomicanje tektonskih plo\u010da izazvalo podizanje zemlji\u0161ta, \u010dime je veza izme\u0111u Mediterana i Atlantika prekinuta. Prije oko 6 miliona godina, sol u Sredozemnom moru po\u010dela se nagomilavati, jer nije imala gdje oti\u0107i. Soli je bilo u tolikoj koli\u010dini, da bi svaki \u010dovjek na svijetu imao dovoljno da napuni Veliku piramidu u Gizi.\n\nNau\u010dnici vjeruju da je more gotovo u potpunosti i\u0161\u010dezlo u to vrijeme. Izme\u0111u Atlantskog okeana i ispra\u017enjenog korita mora je le\u017eala samo tanka prevlaka, gdje se danas nalazi Gibraltarski moreuz. Prije gotovo 5.3 miliona godina, ogromna poplava probila je prevlaku i ponovo povezala okean s morem. Proboj vode vjerovatno je bio minimalan u po\u010detku, ali je potom uslijedila erozija zemlji\u0161ta. Do\u0161lo je do nezaustavljivog doga\u0111aja, kako obja\u0161njava Garcia-Castellanos.\n\nBujica je na svom vrhuncu punila korito silinom od 100 miliona kubnih metara po sekundi, prema nekim procjenama, dopuniv\u0161i more u roku od dvije godine ili manje. Takav nalet vode raskopao je sedimentne naslage u iznosu od skoro 400 miliona olimpijskih bazena, izdubiv\u0161i Gibraltarski moreuz i podmorski klanac. Ovaj kataklizmi\u010dni doga\u0111aj je promijenio \u010ditavo podru\u010dje.\n\nSklapanje prahistorijske slagalice\n\nGeolozi prije 200 godina nisu ni vjerovali da je poplava ovakvih razmjera mogu\u0107a i tra\u017eili su dokaze za tako ne\u0161to u doga\u0111ajima sada\u0161njice. Ali ba\u0161 kao i asteroid koji je izbrisao dinosaure s lica Zemlje, i ove mega poplave se doga\u0111aju rijetko. Nau\u010dnici su se po\u010deli baviti geolo\u0161kom povije\u0161\u0107u Mediterana 1950-ih godina, postupno ispituju\u0107i naslage s dna mora.\n\nGeolozi sa Univerziteta u Utrechtu u Holandiji smatraju da Mediteran nije bio pustinja, nego umanjeno more, \u010demu svjedo\u010de fosilni ostaci prona\u0111eni na tom podru\u010dju. Istra\u017eivanje sedimentnih naslaga na dnu Sredozemnog mora se nastavlja uz pomo\u0107 metode svojevrsnog geolo\u0161kog ultrazvuka kojim se mjeri odjek morskog dna, a nau\u010dnici se nadaju da \u0107e s novim saznanjima uspjeti upotpuniti trenutnu sliku ovog prahistorijskog doga\u0111aja."
        }
    ]
}