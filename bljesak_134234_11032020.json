{
    "articles": [
        {
            "subtitle": "Mandi\u0107",
            "intro": "''Osim toga, predlo\u017eit \u0107emo obustavu igranja predstava u kazali\u0161tima, nekih sportskih doga\u0111aja, kao i odr\u017eavanje svih javnih skupova'', kazao je Mandi\u0107.",
            "info": "\n\n\nSci-Tech\n\n /\n\n\nObrazovanje\n\n |\n11. 03. 2020. u 12:52\nBljesak.info\n",
            "title": "U svim \u0161kolama i fakultetima FBiH: Tra\u017ei se obustava nastave na dva tjedna ",
            "article": "\nTekst \u010dlanka se nastavlja ispod baneraMinistarstvo zdravstva \u0107e predlo\u017eiti obustavu nastave u svim \u0161kolama i fakultetima u FBiH na dva tjedna s ciljem spre\u010davanja \u0161irenja koronavirusa, kazao je ministar zdravlja FBiH Vjekoslav Mandi\u0107 na dana\u0161njoj konferenciji za medije odr\u017eanoj nakon sjednice Kriznog sto\u017eera FBiH.\n''Osim toga, predlo\u017eit \u0107emo obustavu igranja predstava u kazali\u0161tima, nekih sportskih doga\u0111aja, kao i odr\u017eavanje svih javnih skupova'', kazao je Mandi\u0107.\nOn je demantirao tvrdnje kako je jedna od \u017eena zara\u017eenih koronavirusom sudjelovala na proslavi Dana \u017eena kojem je prisustvovao ve\u0107i broj osoba, kazav\u0161i kako se ona, od kada se vratila iz Italije nalazi u ku\u0107noj izolaciji.\nDr. Sanjin Musa je upoznao javnost sa novim naredbama Kriznog sto\u017eera, a me\u0111u njima je i ona o obaveznoj karanteni\u00a0 za osobe koje dolaze iz Njema\u010dke, Francuske i \u0160panjolske.\nPodsje\u0107amo, ranije je Slavko Lau\u0161,\u00a0predsjednik Sindikata osnovnih \u0161kola koje rade po nastavnom planu i programu na hrvatskom jeziku u HN\u017d, za Bljesak.info rekao kako zasad ne\u0107e i\u0107i prema otkazivanju nastave u ovoj \u017eupaniji.Lau\u0161 je istaknuo kako se proteklih desetak dana intenzivno vode kontrole, te da je o ovoj mogu\u0107nosti u vi\u0161e navrata razgovarao i sa ministrom prosvjete, znanosti, kulture i \u0161porta HN\u017d Ra\u0161idom Had\u017eovi\u0107em. ''Razmi\u0161ljamo u tom pravcu, no trenutno je jako nezgodno bilo \u0161to poduzimati. Hvala Bogu u na\u0161oj \u017eupaniji jo\u0161 uvijek nema potvr\u0111enih slu\u010dajeva zara\u017eenih korona virusom i u ni jednoj \u0161koli nemam primjera zaraze, tako da trenutno se trudimo ne unijeti paniku'', rekao je Lau\u0161.\n"
        },
        {
            "subtitle": "Bez panike",
            "intro": "Kako su nam naveli, radi se o bratu jedne od u\u010denica, ko\u0161arka\u0161u koji je proteklih dana boravio u Italiji, ali koji je, kako navode, trenutno bez ikakvih simptom, te je smje\u0161ten u izolaciju.",
            "info": "\n\n\nVijesti\n\n /\n\n\nFlash\n\n |\n11. 03. 2020. u 12:39\nBljesak.info\n",
            "title": "La\u017ena uzbuna u \u0160irokom Brijegu: U\u010denici pu\u0161teni ku\u0107i zbog sumnje na korona virus",
            "article": "\nTekst \u010dlanka se nastavlja ispod banera''Nema mjesta za paniku'', rekli su za Bljesak.info iz Osnovne \u0161kole Biograci, koji su zbog mjera predostro\u017enosti u srijedu 11. o\u017eujka u jutarnjim satima raspustili jedan razred ove \u0161kole zbog informacije da je jedna od u\u010denica bila u doticaju s osobom koja je vratila iz Italije.Kako su nam naveli, radi se o bratu jedne od u\u010denica, ko\u0161arka\u0161u koji je proteklih dana boravio u Italiji, ali koji je, kako navode, trenutno bez ikakvih simptoma koorna virusa, te je smje\u0161ten u izolaciju.''Ovo je bila jedna vje\u017eba za na\u0161u \u0161kolu, koja se pokazala uspje\u0161nom'', rekao je to Stanko Mili\u010devi\u0107, ravnatelj ove \u0161kole navode\u0107i kako su na vrijeme i u dogovoru s Ministarstvom obrazovanja, znanosti, kulture i \u0161porta \u017dupanije Zapadnohercegova\u010dke, poduzeli sve mjere.Radi se o samo jednom odjeljenju ove \u0161kole, te \u0107e, kako su nam poru\u010dili, od sutra krenuti s redovnom nastavom.\nPodsje\u0107amo, i u Zapadno-hercegova\u010dkoj \u017eupaniji, kao i HN\u017d, zasad iz nadle\u017enih ministarstava nema informacija o mogu\u0107oj odgodi nastave.\n"
        },
        {
            "subtitle": "Paket mjera",
            "intro": "Vlada \u0107e odobriti mjere u vrijednosti oko 10 milijardi eura, izjavio je ministar industrije Stefano Patuneli.",
            "info": "\n\n\nVijesti\n\n /\n\n\nSvijet\n\n |\n11. 03. 2020. u 11:47\nBljesak.info\n",
            "title": "Talijani oslobo\u0111eni pla\u0107anja re\u017eija, poreza i rata kredita",
            "article": "\nTekst \u010dlanka se nastavlja ispod baneraItalija \u0107e pro\u0161iriti paket mjera kojima \u017eeli ubla\u017eiti posljedice epidemije virusa korona u gospodarstvu i dru\u0161tvu, najaviv\u0161i obustavu pla\u0107anja re\u017eija, poreza i hipoteka.Vlada \u0107e odobriti mjere u vrijednosti oko 10 milijardi eura, izjavio je ministar industrije Stefano Patuneli.\nTo zna\u010di da \u0107e biti izdvojeno oko 2,5 milijardi eura vi\u0161e nego \u0161to je bilo planirano prora\u010dunom.\nPrvi krug olak\u0161ica podrazumijevat \u0107e obustavu pla\u0107anja re\u017eija, poreza i hipoteka postupno. Zbog toga \u0107e talijanski prora\u010dunski manjak iskazan u\u010de\u0161\u0107em u BDP ove godine, vjerovatno porasti blizu tri posto.\nMinistar je pozvao EU da nakon zavr\u0161etka krize promijeni svoje prora\u010dunske propise i upozorio da \u0107e mnogi gra\u0111ani osjetiti njene ekonomske posljedice.\n''Tra\u017eit \u0107emo da se promijene propisi, to je uvjet , jer \u0107e ljudi u protivnom umrijeti'', naglasio je Patuneli.\n''Pitanje ne glasi ho\u0107e li propisi biti promijenjeni, ve\u0107 kako'', upozorio je on.\nPro\u0161log tjedna ministar\u00a0gospodarstva Roberto Gultijeri obavijestio je Europsku komisiju da Rim planira da podigne planirani prora\u010dunski manjak s 2,2 na 2,5 posto.Izvor iz Vlade ju\u010der je rekao da u Ministarstvu financija razmatraju i o pove\u0107anju od 2,8 posto.\nVlada danas zasjeda i o\u010dekuje se usvojanje najavljenih mjera, prenosi RTRS.\n"
        },
        {
            "subtitle": "Grani\u010dna policija",
            "intro": "Naredbu o zabrani ulaska ovim osobama Grani\u010dna policija uputila je svim svojim terenskim uredima na grani\u010dnim prijelazima BiH, dok se za sva ostale osobe primjenjuju preporuke koje je donijelo Ministarstvo civilnih poslova BiH.",
            "info": "\n\n\nVijesti\n\n /\n\n\nFlash\n\n |\n11. 03. 2020. u 12:03\nBljesak.info\n",
            "title": "Zabranjen ulazak dr\u017eavljanima Italije, Kine, Ju\u017ene Koreje i Irana",
            "article": "\nTekst \u010dlanka se nastavlja ispod baneraOsobama koja dolaze iz Italije, pojedinih provincija Kine, Ju\u017ene Koreje i Irana zabranjen je ulazak u Bosnu i Hercegovinu, re\u010deno je iz Grani\u010dne policije.\n\nPro\u010ditajte jo\u0161\n\n\n\n\nJe li kasno za zatvaranje granica BiH?\n\n\n\n\nNaredbu o zabrani ulaska ovim osobama Grani\u010dna policija uputila je svim svojim terenskim\u00a0uredima na grani\u010dnim prijelazima BiH, dok se za sva ostale osobe primjenjuju preporuke koje je donijelo Ministarstvo civilnih poslova BiH.\nOdluka je stupila na snagu nakon \u0161to je dr\u017eavni ministar sigurnosti Fahrudin Radon\u010di\u0107 uputio slu\u017ebeni zahtjev direktoru Grani\u010dne policije BiH Zoranu Gali\u0107u da postupi u skladu sa ovla\u0161tenjima.\nRadon\u010di\u0107 je sino\u0107 nalo\u017eio Grani\u010dnoj policiji da zabrani ulazak u Bosnu i Hercegovinu dr\u017eavljanima iz zemalja koje su najvi\u0161e pogo\u0111ene virusom korona.\n\"Konstatirana je potreba o dono\u0161enju svih mjera na spre\u010davanju \u0161irenja i suzbijanja virusa korona prema zahtjevima entitetskih institucija i u skladu sa preporukama epidemiologa i preporukama Svjetske zdravstvene organizacije. U skladu sa ovim, molim Vas da odmah preduzmete radnje iz va\u0161ih ovla\u0161\u0107enja i odgovornosti u smislu zabrane ulaska u BiH za strane dr\u017eavljane iz podru\u010dja sa intenzivnom transmisijom virusa korona.\nOvo se posebno odnosi na osobe koja su boravila u Italiji, pojedinim provincijama Kine, Ju\u017ene Koreje i Irana\", navodi se u dopisu upu\u0107enom Gali\u0107u.\n"
        },
        {
            "subtitle": "Vje\u017ebenici",
            "intro": "''Razumijemo nezadovoljstvo dijela kandidata koji u prvom krugu nisu primljeni, ali iznova napominjemo kako su osigurana sredstva za prijam dodatnoga, zna\u010dajnijeg, broja pripravnika/vje\u017ebenika s Liste kandidata koji ispunjavaju uvjete'', poru\u010dili su.",
            "info": "\n\n\nGospodarstvo\n\n /\n\n\nPosao\n\n |\n11. 03. 2020. u 13:23\nBljesak.info\n",
            "title": "Vlada HN\u017d poru\u010dila: Razumijemo nezadovoljstvo kandidata - uskoro i drugi krug",
            "article": "\nTekst \u010dlanka se nastavlja ispod baneraNastavljaju\u0107i projekt zapo\u0161ljavanja pripravnika/vje\u017ebenika u sklopu kojega je, u ovom mandatu, primljeno oko 600 mladih visokoobrazovanih osoba Vlada HN\u017d je, vode\u0107i se ranije utvr\u0111enim kriterijima, poglavito socijalnim statusom kandidata, duljinom \u010dekanja na evidenciji slu\u017ebe za zapo\u0161ljavanje, te pripadno\u0161\u0107u obiteljima poginulih branitelja donijela Odluku o odabiru pripravnika/vje\u017ebenika u 2020. godini.\nIako je bio planiran prijam 100 vje\u017ebenika, kako navode u svom priop\u0107enju, Vlada je, s obzirom na to kako se na javni poziv prijavilo oko 600 kandidata, ''u\u010dinila dodatne napore kako bi u prvom krugu bilo primljeno 50% vi\u0161e o planiranog broja, tj. umjesto 100 njih 150 vje\u017ebenika uzimaju\u0107i u obzir, uz spomenute kriterije, i potrebu ravnomjernog prijama vje\u017ebenika s podru\u010dja cijele Hercegova\u010dko-neretvanske \u017eupanije, iz svih op\u0107ina i gradova.''Navode, kako je u vi\u0161e navrata apeliranoje na potrebu zajedni\u010dkog djelovanja s gradovima i op\u0107inama u HN\u017d, te isticano jedinstveno stajali\u0161te svih \u010dlanova Vlade kako se samo zajedni\u010dkim naporima \u017eupanijske i lokalnih vlasti (gradova i op\u0107ina) mogu stvarati uvjeti za prvo zapo\u0161ljavanje mladih i njihov ostanak na na\u0161im prostorima.\n''Na\u017ealost, anga\u017eiranje jedinica lokalne samouprave, u iznimno bitnom projektu zapo\u0161ljavanje vje\u017ebenika, u najve\u0107em je dijelu izostalo. Razumijemo nezadovoljstvo dijela kandidata koji u prvom krugu nisu primljeni, ali iznova napominjemo kako su, u suradnji s Federalnim zavodom za zapo\u0161ljavanje i Slu\u017ebom za zapo\u0161ljavanje HN\u017d, osigurana sredstva za prijam dodatnoga, zna\u010dajnijeg, broja pripravnika/vje\u017ebenika s Liste kandidata koji ispunjavaju uvjete'', poru\u010dili su.\nPlanirano je da kandidati, izabrani odlukom Vlade, u drugom krugu otpo\u010dnu obavljati pripravni\u010dki/vje\u017ebeni\u010dki sta\u017e ve\u0107 u travnju 2020. godine.\nPodsje\u0107amo, povodom objave rezultata javnog natje\u010daja za pripravnike Vlade HN\u017d-a, jedan od aplikanata poslao nam je autorski \u010dlanak s molbom da ga objavimo.\nNjegovu pri\u010du pro\u010ditajte ovdje.\n\u00a0\n\u00a0\n"
        },
        {
            "subtitle": "Sve ja\u010di i zreliji",
            "intro": "''Smatramo da smo jedna ustanova koja radi svakodnevno na potpunoj inkluziji djece i mladih sa pote\u0161ko\u0107ama u razvoju u sve sfere dru\u0161tva'', istaknula je Mezit. ",
            "info": "\n\n\nLifestyle\n\n /\n\n\nFlash\n\n |\n11. 03. 2020. u 10:44\nBljesak.info\n",
            "title": "Dan Los Rosalesa: Ustanova koja svojim korisnicima pru\u017ea \u0161ansu za ravnopravan \u017eivot",
            "article": "\nTekst \u010dlanka se nastavlja ispod banera''Iz dana u dan sve smo zreliji, ja\u010di i izrastamo u jednu ustanovu koja je sigurno jedinstvena u Mostaru, HN\u017d-u i \u0161ire'', kazala je direktorica centra 'Los Rosales' Mirna Mezit na sve\u010danosti dana ovog centra.\u00a0\nCentar 'Los Rosales' trenuta\u010dno ima 130 korisnika, starosne dobi od 2 do 45-50 godina.\u00a0\n''Imamo pred\u0161kolski odgoj, osnovnu \u0161kolu, radno\u00a0rehabilitacijske radionice za korisnike iznad 18 godina, rezidentni smje\u0161taj u kojem djeca borave od ponedjeljka do petka. Smatramo da smo jedna ustanova koja radi svakodnevno na potpunoj inkluziji djece i mladih sa pote\u0161ko\u0107ama u razvoju u sve sfere dru\u0161tva'', istaknula je Mezit.\u00a0\nOvogodi\u0161nju sve\u010danost svojim prisustvom uveli\u010dao je zamjenik veleposlanika \u0160panjolske u BiH\u00a0Nu\u00f1o Santos.\n''Los Rosales i ono \u0161to oni rade simbolizira ono \u0161to \u0160panjolska \u017eeli podi\u0107i u\u00a0BiH, u ovom slu\u010daju integracija osoba s posebnim potrebama, ali i integraciju svih. Rezultati Los Rosalesa zaista su izuzetni i metode koji oni ovdje primjenjuju o\u010digledno odli\u010dne budu\u0107i da je me\u0111u roditeljima u ovoj regiji to postao referentni centar'', kazao je\u00a0Nu\u00f1o Santos.\nPrema rije\u010dima Mezit, potrebe za ovakvim uslugama su sve ve\u0107e i ve\u0107e, ''posebno kada se osvrnemo da je ovakvih ustanova jako malo, prije smo mislili da su ovakve ustanove zatvorenog tipa, diskriminacijske, a mi svakodnevno razuvjeravamo ljude da to nije to\u010dno i da smo veoma otvorena ustanova, da korisnicima i djeci pru\u017eamo \u0161ansu da budu ravnopravni \u010dlanovi dru\u0161tva i sudjeluju u svim sferama \u017eivota''.\nNa sve\u010danosti najmla\u0111i korisnici su imali priliku sudjelovati na modnoj reviji pod sloganom ''Budi ponosan''.\n"
        },
        {
            "subtitle": "Mjere opreza",
            "intro": "\"Imaju\u0107i u vidu otkazivanje nekoliko sajmova diljem Europe, do posljednjeg trenutka ipak smo se nadali da \u0107emo uspjeti odr\u017eati Sajam u Mostaru. No, sigurnost i zdravlje osoblja, izlaga\u010da i posjetitelja nam je na prvom mjestu''",
            "info": "\n\n\nGospodarstvo\n\n /\n\n\nFlash\n\n |\n11. 03. 2020. u 09:58\nBljesak.info\n",
            "title": "Odga\u0111a se i Mostarski sajam",
            "article": "\nTekst \u010dlanka se nastavlja ispod banera''Mostarski sajam odga\u0111a se do daljnjeg iz predostro\u017enosti i odgovornosti prema, izlaga\u010dima, posjetiteljima i osoblju'', naveli su to organizatori u svom priop\u0107enju.\u00a0\nNavode kako se, sukladno preporukama ministarstva zdravstva Federacije BiH i ostalih nadle\u017enih institucija vezano uz javna okupljanja i uz nove okolnosti oko \u0161irenja koro navirusa (COVID-19) kod nas i u svijetu, Me\u0111unarodni sajam gospodarstva u Mostaru, koji se trebao odr\u017eati od 31. 3. do 4. 4. 2020. godine, odga\u0111a do daljnjeg.\n\"Imaju\u0107i u vidu otkazivanje nekoliko sajmova diljem Europe, do posljednjeg trenutka ipak smo se nadali da \u0107emo uspjeti odr\u017eati Sajam u Mostaru. No, sigurnost i zdravlje osoblja, izlaga\u010da i posjetitelja nam je na prvom mjestu i po\u0161tujemo naputke mjerodavnih institucija te svemu pristupamo vrlo ozbiljno. Situaciju oko korona virusa pomno pratimo, a o novom datumu odr\u017eavanja Mostarskog sajma, na\u0161e klijente i javnost obavijestit \u0107emo pravodobno \" , stoji u obrazlo\u017eenju Uprave Mostarskog sajma. \n"
        },
        {
            "subtitle": "Ho\u0107e - ne\u0107e",
            "intro": "Uefa smatra da pojedini gradovi mogu organizirati natjecanje ako osiguraju potrebnu medicinsku infrastrukturu za lije\u010denje pacijenata zara\u017eenih virusom COVID-19. Ujedno, trebali bi biti osigurani i objekti te kapaciteti za desetke tisu\u0107e navija\u010da!",
            "info": "\n\n\nSport\n\n /\n\n\nNogomet\n\n |\n11. 03. 2020. u 13:08\nBljesak.info\n",
            "title": "UEFA ne odustaje od Eura, ali nudi pomalo sulud prijedlog...",
            "article": "\nTekst \u010dlanka se nastavlja ispod banera\nFoto: AFP / Najbolje europske reprezentacije \u010dekaju na kona\u010dnu odluku UEFA-e\nJu\u010der se pojavila informacija kako \u0107e europsko nogometno prvenstvo, koje se ove godine treba odr\u017eati diljem kontinenta, mo\u017eda biti odgo\u0111eno.\nNacionalni savezi vr\u0161e pritisak na Uefu da odgodi Euro 2020. zato \u0161to su izlo\u017eeni problemima sa rasporedom zbog odga\u0111anja utakmica u doma\u0107im prvenstvima. Predsjednik europske nogometne organizacije \u010ceferin, po ju\u010dera\u0161njim saznanjima, spreman je na tu mogu\u0107nost.\nMe\u0111utim, nove informacije idu u smjeru koji je o\u010dekivan - UEFA se ne\u0107e tek tako pomiriti s ovom mogu\u0107no\u0161\u0107u! Sugerira to i informacija koju prenosi agencija Associated Press (AP) - naime, krovna organizacija sada je uputila apel nacionalnim vladama da se pobrinu za uvjete kako bi se Euro ipak mogao odr\u017eati!?\nNa temelju savjeta dobivenih od Svjetske zdravstvene organizacije (WHO), Uefa smatra da pojedini gradovi mogu organizirati natjecanje ako osiguraju potrebnu medicinsku infrastrukturu za lije\u010denje pacijenata zara\u017eenih virusom COVID-19. Istovremeno, trebali bi biti osigurani i objekti te kapaciteti za desetke tisu\u0107e navija\u010da!\nOvaj plan zvu\u010di prili\u010dno nerealno i pomalo suludo, jer ako \u0107e zara\u017eeni pacijenti biti pripu\u0161teni na mjesto doga\u0111anja Eura, epidemija bi mogla u kratkom roku poprimiti epske razmjene, a u tom smislu mjere koje predla\u017ee Uefa djeluju tek kao izgovor da se ne\u0161to poku\u0161alo napraviti, pi\u0161e SportKlub.\n\n\n100 days to go.\u00a0 #EURO2020 pic.twitter.com/Qg7JhFHRsf\n\u2014 B/R Football (@brfootball) March 4, 2020\n\n\nIpak, ogroman novac ulo\u017een je u organizaciju europskog prvenstva, a jo\u0161 ve\u0107i novac stoji iza tog doga\u0111aja u obliku potencijalne zarade. Izvjesno je da \u0107e velike korporacije u razdoblju koje je pred nama biti u izravnom sukobu s javnim interesom, kojeg bi trebale zastupati vlade i vlasti dr\u017eava, a takva \u0107e se dihotomija jama\u010dno manifestirati i u sportu.\nZapravo, mo\u017eda i ponajvi\u0161e u sportu. Uefa, iako slu\u017ebeno udruga, zapravo funkcionira i pona\u0161a se kao globalna multinacionalna korporacija, koja je izuzetno mo\u0107na. U eri koju neki teoreti\u010dari ekonomske politike nazivaju i razdobljem za\u010de\u0107a neoliberalnoga fa\u0161izma, suprostavljanje javnog interesa i interesa privatnog kapitala bit \u0107e nagla\u0161eno mo\u017eda vi\u0161e nego ikad u ljudskoj povijesti.\nUefa za Euro u planu ima koristiti 12 stadiona u 12 dr\u017eava, \u0161to omogu\u0107uje odre\u0111enu fleksibilnost u slu\u010daju da neki gradovi ne\u0107e biti u stanju primati velik broj nogometnih turista. Izvor AP-a tako je izjavio kako je Uefa spremna ukloniti doma\u0107instvo odre\u0111enom gradu koji ne bi mogao ponuditi potrebnu razinu epidemiolo\u0161ke sigurnosti.\nTako\u0111er, du\u017enosnik krovne organizacije europskog nogometa rekao je AP-u da su informacije kako su nogometni savezi tra\u017eili odgodu Eura \"potpuno neistinite\".\n\"Uefa nije zaprimila zahtjeve za premje\u0161tanje ili odga\u0111anje turnira\", izjavio je neimenovani visoki du\u017enosti te organizacije ameri\u010dkog agenciji.\nDu\u017enosnici Uefe ve\u0107 sura\u0111uju s WHO-om na procjeni rizika od epidemije diljem 12 dr\u017eava koje bi trebale biti doma\u0107in natjecanja. Svjetska zdravstvena organizacija izvjestila je europsku nogometnu kako se ne o\u010dekuje stavljanje epidemije pod kontrolu do po\u010detka Eura 12. lipnja u Rimu.\u00a0Krajem ovog mjeseca trebaju se odigrati dokvalifikacije za europsko prvenstvo, a za jednu utakmicu ve\u0107 je sigurno da \u0107e biti igrana bez gledatelja, onu izme\u0111u Irska i Slova\u010dke!\n\n\nL' evoluzione spaventosa del Covid-19, China esclusa.The frightening evolution of Covid-19, excluding China.#CoronaVirusitaly #iorestoacasa #COVID19 #coronavirus #chiuderetutto #coranavirusitalia #italiazonaprotetta #pandemia #COVID2019italia #italylockdown #EURO2020 pic.twitter.com/ZLWK4dc6Lo\n\u2014 Nemox (@Nemox76229108) March 11, 2020\n\n\n"
        },
        {
            "subtitle": "Francuska",
            "intro": "Francusko ministarstvo zdravstva tweetom je opovrglo vi\u0161e tisu\u0107a puta podijeljenu informaciju objavljenu pro\u0161li tjedan kao prijelomnu vijest.",
            "info": "\n\n\nVijesti\n\n /\n\n\nSvijet\n\n |\n11. 03. 2020. u 11:44\nBljesak.info\n",
            "title": "Vlada morala javno upozoriti da kokain ne lije\u010di koronavirus",
            "article": "\nTekst \u010dlanka se nastavlja ispod baneraFrancuska vlada bila je prisiljena javno opovrgnuti la\u017ene tvrdnje koje su se pro\u0161li tjedan pro\u0161irile dru\u0161tvenim mre\u017eama, a po kojima kokain lije\u010di COVID-19, bolest uzrokovanu koronavirusom, prenosi Business Insider.\nFrancusko ministarstvo zdravstva tweetom je opovrglo vi\u0161e tisu\u0107a puta podijeljenu informaciju objavljenu pro\u0161li tjedan kao prijelomnu vijest.\nInformacija je u potpunosti la\u017ena, zbog \u010dega je ministarstvo na svojem Twitter profilu objavilo: \"Ne, kokain vas NE \u0160TITI od koronavirusa. To je droga koja stvara ovisnost, mo\u017ee imati ozbiljne posljedice i vrlo je \u0161tetna za ljudsko zdravlje\".\nObjava je uslijedila u trenutku kada je u Francuskoj zabilje\u017eeno vi\u0161e od tisu\u0107u potvr\u0111enih slu\u010dajeva zaraze koronavirusom i 19 umrlih.\nMinistarstvo je ranije opovrglo i la\u017ene informacije po kojima se koronavirus ne lije\u010di ni raspr\u0161ivanjem alkohola ili klora po ko\u017ei.\nFrancuski predsjednik Emmanuel Macron u nedjelju je odr\u017eao hitan sastanak te najavio zabranu okupljanja vi\u0161e od tisu\u0107u ljudi na jednome mjestu u nastojanju da se \u0161irenje virusa prekine.\nIstodobno je direktor Facebooka Mark Zuckerberg najavio da njegov tim radi na suzbijanju la\u017enih informacija i teorija zavjere povezanih uz \u0161irenje i lije\u010denje koronavirusa. Tvrtka \u0107e provjeravati \u010dinjenice objavljene na toj mre\u017ei i sprije\u010diti ili ograni\u010diti njihovu objavu na Facebooku i na Instagramu, prenosi Hina.\n"
        },
        {
            "subtitle": "Oh ne",
            "intro": "Studija koju je provela organizacija Biodiversity International te Me\u0111unarodni institut za prou\u010davanje ri\u017ee otkrila je da bi izme\u0111u 18 i 25 posto svih sorti kikirikija moglo nestati do 2055. godine.",
            "info": "\n\n\nLifestyle\n\n /\n\n\nHrana\n\n |\n10. 03. 2020. u 22:30\nBljesak.info\n",
            "title": "Vino, \u010dokolada: Ove namirnice mogle bi prve nestati",
            "article": "\nTekst \u010dlanka se nastavlja ispod baneraMo\u017eda nismo toga svjesni dok kupujemo jagode koje su iz staklenika stigle u na\u0161e trgovine, ali i njima se smje\u0161i izumiranje u ne tako dalekoj budu\u0107nosti. Neke su vrste vo\u0107a i povr\u0107a ve\u0107 veoma ugro\u017eene i urod je sve manji, a prijeti opasnost da \u0107e ih sasvim nestati.\u00a0\n1. Banane \nNajpoznatija sorta banana zove se Cavendish, a nedavno ju je napala fungalna epidemija koja one\u010di\u0161\u0107uje tlo na kojem banane rastu. Ta se bolest iz Paname pro\u0161irila \u010ditavom Afrikom i Azijom, a stru\u010dnjaci strahuju da bi njezin prijelaz i na Ju\u017enu Ameriku mogao posve uni\u0161titi urode ovog vo\u0107a.\n2. \u010cokolada \nDrvo kakaovca osjetljivo je na nametnike i gljivi\u010dne bolesti poput fitoplazma koja je po\u010detkom devedesetih odnijela 80 posto brazilskog uroda kakaovca. Znanstvenici strahuju da bi ta i sli\u010dne bolesti mogle dovesti do izumiranja ove biljke s limitiranim genetskim varijacijama. I klimatske promjene predstavljaju veliku opasnost za dragocjeni kakaovac. \u0160to visoke temperature vi\u0161e vode 'iscijede' iz tla i biljaka, to je te\u017ee o\u010dekivati da \u0107e to nadoknaditi sve rje\u0111e i manje obilne ki\u0161e u dijelovima zapadne Afrike.\n3. Kikiriki \nStudija koju je provela organizacija Biodiversity International te Me\u0111unarodni institut za prou\u010davanje ri\u017ee otkrila je da bi izme\u0111u 18 i 25 posto svih sorti kikirikija moglo nestati do 2055. godine. Biljka kikirikija zahtijeva gotovo pet mjeseci ujedna\u010denih toplih temperatura i otprilike izme\u0111u 60 i 120 centimetara ki\u0161e, koja mora prestati za vrijeme sezone branja pa \u0107e i kikiriki postati te\u0161ko uzgajati zbog podivljalih klimatskih promjena.\n4. Kava \nToplija klima i radikalno mijenjanje obrazaca ki\u0161nih sezona kao posljedica globalnog zatopljenja ugro\u017eava i nasade kave. Prema izvje\u0161tajima Svjetskog klimatskog instituta do 2050. podru\u010dja pogodna za uzgoj kave mogla bi se doslovno prepoloviti. Proizvodnja kave vjerojatno \u0107e se pomaknuti dalje od ekvatora i dodatno pogor\u0161ati problem deforestacije regija u kojima se dosada masovno uzgajala.\n5. Riba \nOrganizacija za o\u010duvanje divljih \u017eivotinjskih i biljnih vrsta, World Wildlife Fund, otkrila je da je vi\u0161e od 85 posto svjetskih zaliha ribe u morima i oceanima ugro\u017eeno ilegalnim, nereguliranim izlovom - \u0161to je ugrozilo opstanak atlantske plavoperajne tune. Vi\u0161e od 30 posto svjetskog nereguliranog izlova ribe dovelo je do biolo\u0161kog limita i treba bolje organizirati pravila ribolova u cijelom svijetu. A plava riba je op\u0107enito me\u0111u najzdravijim namirnicama!\n6. Med \nSvi smo \u010duli za masovno i ne do kraja razja\u0161njeno iuumiranje p\u010dela posljednjih godina, \u0161to ugro\u017eava \u010ditav svjetski proizvodni lanac hrane jer p\u010dele opra\u0161uju biljke i od oplo\u0111enog tu\u010dka nastaje plod. Naglo opadanje kolnija p\u010dela u svijetu povezuje se s kori\u0161tenjem pesticida i klimatskim promjenama.\n7. Vino \nJedna studija koju je naru\u010dila organizacija Nature Climate Change otkriva da \u0107e kalifornijske regije poznate po golemim vinogradima, Napa i Sonoma, uskoro postati isuvi\u0161e tople za uzgoj vinove loze. 8. Jagode \u0160panjolska pokrajina Huelva godi\u0161nje proizvodi vi\u0161e od 300.000 tona jagoda i izvozi 80 posto. No, klimatske promjene u tom kraju uzrokovale su smanjenje uroda u posljednjem desetlje\u0107u.\n9. Slanutak \nOva grahorica zahtijeva ogromne koli\u010dine vode za uzgoj, a sve vi\u0161e su\u0161a u krajevima gdje se uzgaja dovelo je do globalnog smanjenja uroda slanutka za gotovo 50 posto.\n10. Avokado \nDa bi se uzgojilo samo pola kilograma avokada - jedne od onih veoma zdravih namirnica koje su postale popularne posljednjih godina te neki ljudi mogu zamisliti dan bez tosta s pireom od avokada - potrebno je vi\u0161e od 270 litara vode za zalijevanje. To je postao ogroman problem za kalifornijske farme avokada gdje se uzgaja dobar dio avokada koje jede \u010ditav svijet. U gotovo \u010ditavoj Kaliforniji neprestano vladaju alarmantne su\u0161e i o tome treba voditi ra\u010duna puno vi\u0161e nego li o tome ho\u0107e li neki restorani za brunch mo\u0107i ponuditi ovo hranjivo vo\u0107e. Postoji velik broj sorti avokada koji se originalno uzgajao u Meksiku, a popularan je i u Kolumbiji, Maroku, Venezueli, Ju\u017enoj Africi, \u0160panjolskoj, Karibima, Filipinima, Novom Zelandu. No, su\u0161e mu prijete po cijelom svijetu.\n"
        },
        {
            "subtitle": "Synthetic-aperture radar",
            "intro": "SAR tehnologija omogu\u0107uje snimanje videa iz svemira bez obzira na vremenske i svjetlosne uvjete.",
            "info": "\n\n\nSci-Tech\n\n /\n\n\nTehnologija\n\n |\n11. 03. 2020. u 08:48\nBljesak.info\n",
            "title": "Svemirski radari: Snimaju kroz oblake, maglu ...",
            "article": "\nTekst \u010dlanka se nastavlja ispod baneraFinski satelitski operater Iceye odr\u017eao je demonstraciju svoje SAR (synthetic-aperture radar) tehnologije snimanja videa iz svemira koja omogu\u0107uje snimanje povr\u0161ine Zemlje kroz guste oblake i maglu, pa \u010dak i u potpunoj tami.\u00a0\nZa potrebe tehni\u010dke demonstracije ove tehnologije, Iceye je objavio kolekciju od 7 SAR filmova koji sadr\u017ee luku u Busanu, zra\u010dnu luku Heathrow, Las Vegas, rudnik Bingham Canyon i Tokio, kao \u0161to mo\u017eete vidjeti u ovom videu.\nNa snimkama mo\u017eete vidjeti manevriranje brodova koji se kre\u0107u u blizini luke, zrakoplove koji se kre\u0107u na pistama i kamione na cestama. Kao dodatak video filmovi prikazuju kako velike zgrade u gradovima reflektiraju radio valove iz razli\u010ditih kutova snimanja kako sateliti prolaze iznad tih podru\u010dja, prenosi portal Vidi.hr.\nSvemirski radari su do sada bili ograni\u010deni za kori\u0161tenje vojsci i velikim svemirskim agencijama zbog visokih tro\u0161kova povezanih s tom tehnologijom, no Iceye SAR je to znatno olak\u0161ao zahvaljuju\u0107i napretku u razvoju minijaturizirane elektronike, inovacijama poput ra\u010dunarstva u oblaku i jeftinijem lansiranju\u00a0raketa.\n"
        },
        {
            "subtitle": "Zatvor",
            "intro": "Vlasnik parcele poku\u0161ao se suprotstaviti 21-godi\u0161njaku koji je krajem velja\u010de u popodnevnim satima izme\u0111u mjesta Ru\u010da i Vele\u0161evac motornom pilom po\u010deo piliti njegova stabla.",
            "info": "\n\n\nVijesti\n\n /\n\n\nCrna Kronika\n\n |\n11. 03. 2020. u 13:26\nBljesak.info\n",
            "title": "Drvosje\u010da te\u0161ko ozlijedio vlasnika parcele i ukrao mu drva",
            "article": "\nTekst \u010dlanka se nastavlja ispod baneraDvadesetjednogodi\u0161nji drvosje\u010da osumnji\u010den je da je te\u0161ko ozlijedio 71-godi\u0161njaka koji ga je poku\u0161ao sprije\u010diti da s njegove parcele u Turopolju raspili i ukrade oborena stabla.\n\nPro\u010ditajte jo\u0161\n\n\n\n\nUkrao pogrebnikovo vozilo, ali nije znao da je u njemu mrtvac\n\n\n\n\nZagreba\u010dka policija mu\u0161karca tereti za nano\u0161enje te\u0161ke ozlijede, ali i razbojni\u010dku kra\u0111u nakon koje je pobjegao s ukradenim drvima, pi\u0161e Hina.\nVlasnik parcele poku\u0161ao se suprotstaviti 21-godi\u0161njaku koji je krajem velja\u010de u popodnevnim satima izme\u0111u mjesta Ru\u010da i Vele\u0161evac motornom pilom po\u010deo piliti njegova stabla.\nNo, kradljivac mu je prvo uputio nekoliko pogrdnih rije\u010di, a zatim ga je napao i te\u0161ko ozlijedio nakon \u010dega je pobjegao s ukradenim drvima, utvrdila je zagreba\u010dka policija.\nNakon kriminalisti\u010dkog istra\u017eivanja osumnji\u010deni je predan pritvorskom nadzorniku dok je kaznena prijava dostavljena Op\u0107inskom dr\u017eavnom odvjetni\u0161tvu u Velikoj Gorici.\n"
        },
        {
            "subtitle": "10 za, dva protiv",
            "intro": "Ve\u0107 ranije Klub Hrvata za novoga mandatara predlo\u017eio je Ivana Vukadina, na\u010delnika Op\u0107ine Tomislavgrad.",
            "info": "\n\n\nVijesti\n\n /\n\n\nPolitika\n\n |\n11. 03. 2020. u 13:12\nBljesak.info\n",
            "title": "Klub Hrvata predlo\u017eio Vukadina za novog mandatara HB\u017d",
            "article": "\nTekst \u010dlanka se nastavlja ispod baneraKako je i najavljeno, u Tomislavgradu je odr\u017ean sastanak Kluba Hrvata u Skup\u0161tini Hercegbosanske \u017eupanije.\n\nPro\u010ditajte jo\u0161\n\n\n\n\nOkre\u0107e li duvanjski HDZ le\u0111a \u010covi\u0107u?\n\n\n\n\nNakon otvorene rasprave konstatirano je da je ovakvo stanje u Hercegbosanskoj \u017eupaniji neodr\u017eivo, te je donesen zaklju\u010dak da se procesi moraju deblokirati i da se mora pristupiti formiranju vlasti.\nZaklju\u010dak Kluba Hrvata s tri to\u010dke bit \u0107e upu\u0107en klubovima Srba i Bo\u0161njaka u Hercegbosanskoj \u017eupaniji. U zaklju\u010dku se od njih zatjeva da se u pisanom obliku izjasne \u017eele li pristupiti formiranju vlasti, dono\u0161enja prora\u010duna i deblokadi procesa u Hercebosanskoj \u017eupaniji. Ve\u0107 ranije Klub Hrvata za novoga mandatara predlo\u017eio je Ivana Vukadina, na\u010delnika Op\u0107ine Tomislavgrad.\nZa prijedlog ovakvog zaklju\u010dka Kluba Hrvata s to\u010dkom da Ivan Vukadin bude novi mandatar glasovalo je 10 \u010dlanova, dvojica su bila protiv a 7 ih je bilo suzdr\u017eanih, pi\u0161e Tomislavcity.\u00a0\n"
        },
        {
            "subtitle": "Vratili se iz Njema\u010dke",
            "intro": "U\u010denici i profesori Druge gimnazije Sarajevo koji su bili na ekskurziji u Njema\u010dkoj, a vratili su se u BiH u petak, 6. o\u017eujka, bit \u0107e u izolaciji 14 dana koliko traje i period inkubacije koronavirusa",
            "info": "\n\n\nVijesti\n\n /\n\n\nFlash\n\n |\n11. 03. 2020. u 13:09\nFena\n",
            "title": "U izolaciji 44 u\u010denika i tri profesora sarajevske Druge gimnazije ",
            "article": "\nTekst \u010dlanka se nastavlja ispod baneraU\u010denici i profesori Druge gimnazije Sarajevo koji su bili na ekskurziji u Njema\u010dkoj, a vratili su se u BiH u petak, 6. o\u017eujka, bit \u0107e u izolaciji 14 dana koliko traje i period inkubacije koronavirusa, potvrdio je Feni direktor Druge gimnazije Sarajevo Seid Alibegovi\u0107.\nDodao je da\u00a0je rije\u010d\u00a0 o 44 u\u010denika i tri profesora Druge gimnazije Sarajevo koji su se u petak nave\u010der vratili sa studijskog putovanja iz Minhena.\n- I u\u010denici i profesori\u00a0 se osje\u0107aju dobro i nitko nije zara\u017een. Dobili smo rje\u0161enje od sanitarne inspekcije da se u\u010denici zadr\u017ee kod ku\u0107e i oni se nalaze u ku\u0107noj izolaciji. Razlog je preventivna mjera za\u0161tite od koronavirusa - kazao je Alibegovi\u0107.\nKako je naveo, odluka je slu\u017ebeno donesena ju\u010der iz preventivnih razloga, s obzirom na to da su boravili u Njema\u010dkoj u kojoj je potvr\u0111eno vi\u0161e od 1.000 slu\u010dajeva zaraze koronavirusom.\nUprava Druge gimnazije Sarajevo je postupila po rje\u0161enju Inspektorata sanitarne, zdravstvene i farmaceutske inspekcije i inspekcije za hranu i poduzela sve mjere i radnje ka prevazila\u017eenju trenutne situacije, koje se ti\u010du organiziranja online nastave za navedene u\u010denike putem platforme Google for education.\nTako\u0111er, poja\u010dane su sve mjere za\u0161tite samog objekta i svih u\u010denika i radnika \u0161kole, u smislu redovnog tretiranja povr\u0161ina sredstvima za dezinfekciju.\n\u00a0\n"
        },
        {
            "subtitle": "Mesihovi\u0107 ",
            "intro": "Ministar zdravstva Kantona Sarajevo Rusmir Mesihovi\u0107 danas je na sjednici Skup\u0161tine KS kazao da je koronavirus javna zdravstvena prijetnja, za sada nije pandemija, ali \u0107e do\u0107i do tog stadija.",
            "info": "\n\n\nVijesti\n\n /\n\n\nFlash\n\n |\n11. 03. 2020. u 13:02\nFena\n",
            "title": "Ukoliko bude potrebe, velika karantena za Federaciju bit \u0107e u nekom vojnom prostoru",
            "article": "\nTekst \u010dlanka se nastavlja ispod baneraMinistar zdravstva Kantona Sarajevo Rusmir Mesihovi\u0107 danas je na sjednici Skup\u0161tine KS kazao da je koronavirus javna zdravstvena prijetnja, za sada nije pandemija, ali \u0107e do\u0107i do tog stadija.\n- Ne treba stvarati paniku, jer na\u0161 zdravstveni sistem funkcionira na nivou Federacije BiH i kantona, a Vlada KS je predvidjela neophodna sredstva za zdravstvene ustanove - kazao je Mesihovi\u0107.\nPo njegovim rije\u010dima, zdravstveni sustav ne prepoznaje laboratorij, ve\u0107 karantenu, stoga \u0107e, ukoliko bude potrebe, velika karantena za FBiH biti u nekom vojnom prostoru, vojarni.\nNaveo je da Vlada FBiH nije donijela odluku o prekidu nastave u \u0161kolama, te da KS jo\u0161 uvijek nema potrebu za dono\u0161enjem takve odluke.\nPredsjednica Kriznog sto\u017eera kantonalnog ministarstva zdravstva Aida Pilav je zastupnike Skup\u0161tine KS izvijestila da u svijetu postoji vi\u0161e od 100.000 slu\u010daja zara\u017eenih koronavirusom.\nMe\u0111u dr\u017eavama koje su na spisku sa potvr\u0111enim slu\u010dajevima je i BiH, u entitetu RS ih je \u010detiri a u FBiH tri.\n- BiH ulazi u grupu dr\u017eava sa malim brojem potvr\u0111enih slu\u010dajeva koronavirusa. Ukupan broj osoba koje su pod strogim zdravstvenim nadzorom je 98, a za 26 pacijenata je ve\u0107 zavr\u0161en nadzor. Nema samoinicijativnog testiranja - kazala je ona.\nPotvrdila je da su timovi spremni za tretiranje pacijenata, te da je i za\u0161titna oprema za lije\u010dnike dostatna, jer, kako je pojasnila, to je ne\u0161to \u0161to je svaka zdravstvena ustanova imala i prije.\nKontinuirano se prate i preporuke svjetskog i europskog zdravstvenog centra, da te preporuke svi moraju po\u0161tovati i u skladu s tim donositi odluke.  - Svi pravni subjekti odgovorni su za provo\u0111enje Zakona zdravstvene za\u0161tite stanovni\u0161tva, a trenutno je neophodna i poja\u010dana mjera za\u0161tite stanovni\u0161tva od zaraznih bolesti. U KS nema \u0161irenja korona virusa, osim tri slu\u010daja, ali moramo imati spreman scenarij - zaklju\u010dila je Pilav.\nZastupnici Skup\u0161tine KS izrazili su i zabrinutost zbog migranata kojih je sve vi\u0161e kako u BiH, tako i u Kantonu Sarajevo, ali je ministar unutarnjih poslova KS Ismir Jusko kazao da svi koji po\u0161tuju Ustav i Zakon ne\u0107e imati problema, ukoliko ne, onda \u0107e policija poduzimati mjere u skladu sa zakonom.\nMigrantski kampovi su pod ingerencijom Ministarstva sigurnosti BiH, ali tako\u0111er i Krizni sto\u017eer KS \u0107e pomo\u0107i ukoliko to bude zatra\u017eeno.\nPojedini zastupnici tra\u017eili da se obustavi nastava u \u0161kolama, ali je ministar Mesihovi\u0107 kazao da \u0107e odluka biti donesena na osnovu preporuke Kriznog sto\u017eera.\nMjere prevencije za\u0161tite od koronavirusa poduzete su i u vozilima javnog gradskog prijevoza, vozila se \u010diste i dezinficiraju svaki dan, ali i uposlenici poduzimaju mjere samoza\u0161tite.\n"
        },
        {
            "subtitle": "Dan \u017eena",
            "intro": "Sino\u0107 se u medijima pojavila informacija kako je Zeni\u010danka koja je prva \u017ertva koronavirusa na podru\u010dju Federacije BiH navodno prisustvovala proslavi 8. o\u017eujka u jednom zeni\u010dkom restoranu",
            "info": "\n\n\nVijesti\n\n /\n\n\nFlash\n\n |\n11. 03. 2020. u 10:46\nBljesak.info\n",
            "title": "Demant iz Zenice: Zara\u017eena koronavirusom nije posje\u0107ivala nikakve skupove",
            "article": "\nTekst \u010dlanka se nastavlja ispod baneraPriop\u0107enjem se oglasio Krizni sto\u017eer za pra\u0107enje koronavirusa u ZDK u kojem tvrde da osobe koje su zara\u017eene, a u vezi nekih neto\u010dnih informacija koje su pojavile u medijima, nisu bile ni na kakvim skupovima ve\u0107eg broja ljudi, nego su sve vrijeme bile u izolaciji i pod zdravstvenim nadzorom.\nSino\u0107 su se u medijima pojavila informacija kako je Zeni\u010danka koja je prva \u017ertva koronavirusa na podru\u010dju Federacije BiH navodno prisustvovala proslavi 8. o\u017eujka u jednom zeni\u010dkom restoranu, prije nego \u0161to je znala da je pozitivna na ovaj virus.\nProslavi na kojoj je pjevao popularni folk pjeva\u010d, za \u010diji su nastup davno rasprodate ulaznice, prisustvovalo je oko 500 posjetitelja.\nMe\u0111utim,\u00a0priop\u0107enjem se oglasio Krizni\u00a0sto\u017eer za pra\u0107enje koronavirusa u ZDK u kojem tvrde da osobe koje su zara\u017eene, a u vezi nekih neto\u010dnih informacija koje su pojavile u medijima, nisu bile ni na kakvim skupovima ve\u0107eg broja ljudi, nego su sve vrijeme bile u izolaciji i pod zdravstvenim nadzorom.\nZdravstveni sistem u ZDK je cijelo vrijeme u pripravnosti i poduzima sve potrebne mjere u svim slu\u010dajevima, pa i u ovom.\nGra\u0111ani mogu biti mirni jer zdravstveni sustav radi svoj posao te se i dalje pridr\u017eavati ranije datih preporuka, tvrde iz Kriznog sto\u017eera.\nNakon \u0161to je 9.o\u017eujka 2020. godine potvr\u0111en prvi slu\u010daj infekcije novim koranavirusom u Zenici, testiranje osoba koje su bile u kontaktu s njom, odnosno koje su zajedno s njom putovale u Italiju, pokazalo je da su jo\u0161 dvije osobe pozitivne na novi koronavirus (Covid-19), dok je kod tre\u0107e osobe nalaz negativan. Infekcija je laboratorijski dijagnosticirana kod \u017eenske osobe u dobi 19 godina i mu\u0161ke osobe u dobi 26 godina.\nBudu\u0107i da nema klini\u010dkih manifestacije bolesti, osoba kod koje nije potvr\u0111ena infekcija novim Corona virusom ostaje u ku\u0107noj izolaciji i pod zdravstvenim nadzorom, dok \u0107e osobe kod kojih je potvr\u0111ena infekcija novim Corona virusom biti upu\u0107ene u Izolatorij Kantonalne bolnice Zenica, a o daljem postupanju \u0107e se odlu\u010diti naknadno.\n''S obzirom na epidemiolo\u0161ke podatke, o\u010dekivali smo ovakav razvoj doga\u0111aja, odnosno o\u010dekivali smo da \u0107e i ove dvije osobe biti pozitivne. Sva tri pozitivna slu\u010daja na novi Corona virus (Covid-19) mogu se smatrati uvezenim (importovanim) slu\u010dajevima te se mo\u017ee konstatovati da nije bilo prenosa bolesti unutar BiH, a povezano sa ovim slu\u010dajevima.\nPodsje\u0107amo da je 9.\u00a0o\u017eujka 2020. godine laboratorijskim testiranjem u Klini\u010dkom centru Univerziteta u Sarajevu potvr\u0111en prvi slu\u010daj infekcije Corona virusom u Federaciji BiH. Radi se o \u017eenskoj osobi u dobi 51 godina iz Zenice, koja se vratila iz posjete rodbini u Italiji (Lombardija). Vratili su se u \u010detvrtak nave\u010de (05. marta 2020.). Iz Italije su putovali privatnim autom i nisu nigdje tokom puta kontaktirali sa drugim osobama, kao i nakon povratka u Zenicu'', priop\u0107io je Krizni\u00a0sto\u017eer za pra\u0107enje koronavirusa u ZDK\n"
        },
        {
            "subtitle": "Zelene boje",
            "intro": "Kako je navedeno u policijskom biltenu, slijedi podno\u0161enje prekr\u0161ajne prijave.",
            "info": "\n\n\nVijesti\n\n /\n\n\nCrna Kronika\n\n |\n11. 03. 2020. u 10:37\nBljesak.info\n",
            "title": " Mostar: Dragovoljno predao smotuljak",
            "article": "\nTekst \u010dlanka se nastavlja ispod baneraU utorak 10. o\u017eujka, oko 13,50 sati, patrola policije PU Mostar je prilikom obavljanja redovitih poslova izvr\u0161ila identifikaciju osobe E.K.(1994) u Ulici N.\u0160. Zrinjskog, koji je tom prigodom dragovoljno predao jedan smotuljak sa sadr\u017eajem suhe zeljaste tvari koja svojim izgledom asocira na opojnu drogu Marihuanu.\u00a0\nKako je navedeno u policijskom biltenu, slijedi podno\u0161enje prekr\u0161ajne prijave.\n"
        },
        {
            "subtitle": "Covid-19 u nas",
            "intro": "Zabrana bi se trebala odnositi na dr\u017eavljane iz pojedinih provincija Narodne Republike Kine \u2013 Wuhan, te na dr\u017eavljane Irana, Ju\u017ene Koreje i Italije.",
            "info": "\n\n\nVijesti\n\n /\n\n\nFlash\n\n |\n11. 03. 2020. u 10:10\nM.G. | Bljesak.info\n",
            "title": "Je li kasno za zatvaranje granica BiH?",
            "article": "\nTekst \u010dlanka se nastavlja ispod baneraMinistar sigurnosti BiH Fahrudin Radon\u010di\u0107 nalo\u017eio je u utorak 10. o\u017eujka Grani\u010dnoj policiji da zabrani ulazak u BiH dr\u017eavljanima iz zemalja koje su najvi\u0161e pogo\u0111ene koronavirusom. Zabrana bi se trebala odnositi na dr\u017eavljane iz pojedinih provincija Narodne Republike Kine \u2013 Wuhan, te na dr\u017eavljane Irana, Ju\u017ene Koreje i Italije.\nNo, \u010dini se kako se ranije nije pridavalo velike pozornosti osobama koje ulaze u BiH.\nTrebamo visoku uzbunu\n''Do\u017eivio sam da u Zra\u010dnoj luci u Sarajevu nemamo dovoljno sigurnosnih mjera. Trebamo visoku uzbunu na aerodromima i na svim granicama u zemlji. To je neophodno za za\u0161titu javnog zdravlja'', kazao je za Bljesak.info poslovni \u010dovjek iz Indije koji ve\u0107 \u010detiri godine \u017eivi u BiH.\nPoslovno \u010desto putuje, \u010dak i u vrijeme novonastale situacije oko koronavirusa, pa ka\u017ee kako nije mogao ne primijetiti lo\u0161u kontrolu na na\u0161im aerodromima i granicama. Iznena\u0111en je \u010dinjenicom da se ne provodi termalno skeniranje putnika, kao ni provjera svih putnika odakle dolaze, jesu li uop\u0107e boravili u nekoj od rizi\u010dnih zemalja.\nIz Grani\u010dne policije BiH objasnili su kako se kontrola pri ulasku u na\u0161u zemlju vr\u0161ila samo prema dr\u017eavljanima Kine, Ju\u017ene Koreje, Irana i Italije, a tek od danas BiH bi trebala privremeno zabraniti ulazak u BiH dr\u017eavljanima ovih zemalja.\nSanitarni upitnik\nObja\u0161njavaju da se kontrola putnika sastoji u vidu ispunjavanja sanitarnog upitnika. Naime, prikupljaju se odre\u0111ene op\u0107e i zdravstvene informacije koje se proslje\u0111uju Zavodu za javno zdravstvo koji procjenjuje treba li slati svoga epidemiologa ili ne.\n''Na temelju zdravstvenog upitnika evidentiramo mjesto i adresu namjeravanog boravka, razdoblje boravka, kontakt telefon, zatim informacija o njihovom trenuta\u010dnom zdravstvenom stanju. Dajemo im upute kako postupati ako se dogodi da za vrijeme boravka u BiH dobiju potencijalne simptome, kome da se obrate u tom slu\u010daju'', obja\u0161njava Franka Vican, glasnogovornica Grani\u010dne policije BiH.\n\u0160to se ti\u010de kontrole putnika na aerodromima, i ona se provjerava na sli\u010dan na\u010din.\n''Postavljeni su punktovi s federalnim sanitarnim inspektorima koji prvi vr\u0161e uvid u zdravstveno stanje putnika koji dolaze iz ove \u010detiri zemlje putem sanitarnog upitnika, nakon \u010dega se provodil standardna procedura pregleda dokumenata'', obja\u0161njava Vican.\n\u010ceka se zatvaranje granice\nBiH tek danas trebala zatvoriti svoju granicu dr\u017eavljanima koji dolaze iz najte\u017ee pogo\u0111enih koronavirusoma, a kako nam je re\u010deno iz Grani\u010dne policije u razdoblju od 1. sije\u010dnja do 8. o\u017eujka na\u0161u granicu pre\u0161lo je 192 dr\u017eavljana Irana, 13.036 dr\u017eavljana Kine, 3.719 dr\u017eavljana Ju\u017ene Koreje, te 14.721 dr\u017eavljanin Italije.\n''Ve\u0107ina dosada\u0161njih slu\u010dajeva koronavirusa bila je od onih koji su putovali natrag iz drugih zemalja. Predlo\u017eio bih karantenu za sve putnike koji ulaze u zemlju, pogotovo za one koji dolaze iz pogo\u0111enih zemalja'', govori Indijac ne skrivaju\u0107i iznena\u0111enje \u010dinjenicom da je u jeku svjetske epidemije koronavirusom na\u0161u granicu prolazio bez ikakvih kontrola.\nIz grani\u010dne policije pak uvjeravaju da se kontroliraju i drugi putnici koji ulaze u na\u0161u zemlju.\n''Na ulazu ih pitamo gdje su boravili. Mnogi se obi\u010dno i sami javljaju ako dolaze iz neke od pogo\u0111enih zemalja'', rekla je Vican.\nKinez bez karantene\nSlabim mjerama pri ulasku u BiH bio je i iznena\u0111en i Kinez koji posluje s firmom u Hercegovini. Kako doznajemo, po\u017ealio se doma\u0107inima kako je \u010desto u ovom periodu dolazio u BiH isti\u010du\u0107i kako ''jedino ovdje nije morao prvo boraviti u karanteni''.\nMinistar sigurnosti BiH Fahrudin Radon\u010di\u0107 pri nalogu za zatvaranju na\u0161ih granica poru\u010dio je kako je u ovakvim situacijama uvijek bolje napraviti dva koraka vi\u0161e nego jedan korak manje.\n"
        },
        {
            "subtitle": "Oprezno",
            "intro": "''Isti je prijaviteljicu ugrizao za desnu potkoljenicu, te joj nanio ozlijede neutvr\u0111enog stupnja'', navedeno je u policijskom biltenu.",
            "info": "\n\n\nVijesti\n\n /\n\n\nCrna Kronika\n\n |\n11. 03. 2020. u 10:09\nBljesak.info\n",
            "title": "Pas ugrizao \u017eenu u Mostaru, dijete u \u010capljini",
            "article": "\nTekst \u010dlanka se nastavlja ispod baneraU utorak, 10. o\u017eujka, u PU Mostar obratila se S.K.(1965) iz Mostara i prijavila da ju je ugrizao pas ispred adrese stanovanja u Ulici Leopolda Mandi\u0107a. Odmah su na lice mjesta iza\u0161li djelatnici policije, te je utvr\u0111eno da je pas vlasni\u0161tvo M.V.(1980) iz Mostara. ''Isti je prijaviteljicu ugrizao za desnu potkoljenicu, te joj nanio ozlijede neutvr\u0111enog stupnja'', navedeno je u policijskom biltenu.Isti dan, oko 17,00 sati, PU \u010capljina je obavije\u0161tena od strane gra\u0111ana da je psa pasmine Staford, vlasni\u0161tvo N.S.(1981) iz Vi\u0161i\u0107a, vlasnik pustio bez brnjice i povodca na nogometnom igrali\u0161tu u Vi\u0161i\u0107ima i tom prilikom je ozlijedio malodobno dijete K.K.(2006) iz Vi\u0161i\u0107a i psa vlasni\u0161tvo A.I. U oba slu\u010daja, kako je navedeno, slijedi podno\u0161enje prekr\u0161ajnih prijava.\n"
        },
        {
            "subtitle": "Obe\u0107anje Radon\u010di\u0107a",
            "intro": "Uz asistenciju MUP-a Kantona Sarajevo, migranti \u0107e biti smje\u0161teni u biv\u0161u vojarnu Bla\u017euj, gdje \u0107e im biti osigurana zdravstvena za\u0161tita i drugi neophodni uvjeti za njihov human boravak.",
            "info": "\n\n\nVijesti\n\n /\n\n\nFlash\n\n |\n11. 03. 2020. u 10:08\nFena\n",
            "title": "Izmje\u0161teni migranti iz urbanih dijelova Tuzle ",
            "article": "\nTekst \u010dlanka se nastavlja ispod baneraU skladu sa zaklju\u010dcima sastanka odr\u017eanog 7. o\u017eujka, kojem su prisustvovali ministar sigurnosti Fahrudin Radon\u010di\u0107, direktor Slu\u017ebe za poslove sa strancima Slobodan Uji\u0107, premijer Tuzlanskog kantona Denijal Tulumovi\u0107 i gradona\u010delnik Grada Tuzla Jasmin Imamovi\u0107 jutros u ranim jutarnjim satima provedena je akcija izmje\u0161tanja migranata iz urbanih dijelova Tuzle.\nSlu\u017eba za poslove sa strancima u skladu sa svojim nadle\u017enostima, uz asistenciju Ministarstva unutarnjih poslova Tuzlanskog kantona, izvr\u0161ila je akciju izmje\u0161tanja 491 migranta koji su boravili u improviziranom \u0161atorskom naselju u blizini autobuske i \u017eeljezni\u010dke postaje u Tuzli, te \u0107e autobusima, koje je osigurao IOM, biti preba\u010deni u biv\u0161u vojarnu Bla\u017euj.\nUz asistenciju MUP-a Kantona Sarajevo, migranti \u0107e biti smje\u0161teni u biv\u0161u vojarnu\u00a0Bla\u017euj, gdje \u0107e im biti osigurana zdravstvena za\u0161tita i drugi neophodni uslovi za njihov human boravak.\nU\u00a0uvjetima\u00a0 pove\u0107anog priliva migranata, Slu\u017eba za poslove sa strancima je od po\u010detka godine do danas registrirala vi\u0161e od 3.500 migranata, priop\u0107eno je iz te slu\u017ebe.\n"
        },
        {
            "subtitle": "I prije kraja",
            "intro": "Pobjedom na doma\u0107em terenu protiv Vogo\u0161\u0107e kugla\u010di Brotnja su i matemati\u010dki osigurali naslov prvaka Prve lige Federacije BiH",
            "info": "\n\n\nSport\n\n /\n\n\nOstali sportovi\n\n |\n11. 03. 2020. u 13:21\nBljesak.info\n",
            "title": "Kuglanje u \u010citluku: Brotnjo prvak Prve lige FBiH",
            "article": "\nTekst \u010dlanka se nastavlja ispod baneraPobjedom na doma\u0107em terenu protiv Vogo\u0161\u0107e kugla\u010di Brotnja su i matemati\u010dki osigurali naslov prvaka Prve lige Federacije BiH, te se plasirali u Premier ligu.\nU odlu\u010duju\u0107em susretu doma\u0107i su pobijedili rezultatom 5:3, a istaknuli su se Pero Pavlovi\u0107 i Ivan Iko Su\u0161ac.\nPovijest kuglanja u Brotnju pi\u0161e se od sredine sedamdesetih godina pro\u0161log stolje\u0107a,\u00a0 sa izgradnjom Hotela \u010citluk u \u010dijem sastavu je izgra\u0111ena \u010detverostazna kuglana. Godine 1975/76. utemeljen je kugla\u010dki klub Brotnjo, a 1981/82. godine klub osvaja prvenstvo BiH. Po\u010detkom novog milenija dolazi do izgradnje moderne \u010detverostazne kuglane u Me\u0111ugorju, gdje klub igra slu\u017ebene utakmice.\n\u010clanovi ekipe u protekloj sezoni bili su Ivan Su\u0161ac, Jakov Sivri\u0107, Pero Pavlovi\u0107, Jadranko Krasi\u0107, Miroslav Krndelj, \u017deljko Pavlovi\u0107. Tijekom sezone za klub su nastupali i Viktor Su\u0161ac, \u017deljko Vrlji\u010dak, Jozo Buli\u0107, Dario Planini\u0107 te Vedran Vrlji\u010dak.\nIz kluba poru\u010duju da unato\u010d financijskim te\u0161ko\u0107ama i nedostatku igra\u010dkog kadra nastavljaju misiju razvoja kluba.\n"
        },
        {
            "subtitle": "Novinarstvo danas",
            "intro": "Komentirao je odluku Nogometnog saveza BiH prema kojoj se utakmice Premijer lige u idu\u0107a dva kola igraju bez prisustva gledatelja.",
            "info": "\n\n\nSport\n\n /\n\n\nFlash\n\n |\n11. 03. 2020. u 12:51\nBljesak.info\n",
            "title": "Baho Topalbe\u0107irevi\u0107 odu\u0161evio studente pri\u010dom o \u017eivotu sportskog novinara",
            "article": "\nTekst \u010dlanka se nastavlja ispod banera''Ni\u0161ta tako ne okuplja mase, ne uzbu\u0111uje ljude, nema nigdje toliko adrenalina kao u sportu i onda se to prenosi na dr\u017eavu i ljude. Spojimo se s evenutalnim uspjehom svog kluba i dr\u017eave'', kazao je poznati sportski komentator i novinar Sabahudin Topalbe\u0107irevi\u0107 koji je odr\u017eao predavanje o temi ''Sportski uspjesi u funkciji promocije dr\u017eave'' na Filozofskom fakultetu Sveu\u010dili\u0161ta u Mostaru.\u00a0\nNavode\u0107i primjere Luke Modri\u0107a, Edina D\u017eeke i Novaka \u0110okovi\u0107a, zapitao se koji politi\u010dar na toliki na\u010din ispromovirati vlastitu dr\u017eavu.\u00a0\n\nFoto: Bljesak.info / Sabahudin Topalbe\u0107irevi\u0107\nTo je na\u0161 veliki problem, ako prvih 15 minuta gledamo samo politi\u010dare. Danas se sve promjenilo, brzina, mediji, novinari, u kojima svako dobiva \u0161ansu bez provjere. Va\u017eno je imati objektivne novinare \u0161to je danas najte\u017ee.\u00a0\nKomentirao\u00a0je odluku Nogometnog saveza BiH prema kojoj se utakmice Premijer lige u idu\u0107a dva kola igraju bez prisustva gledatelja.\n\"Brine me ova situacija sa koronavirusom i to pokazuje koliko je sport va\u017ean. \u0160to je utakmica bez navija\u010da? Za\u0161to? Ja bih sve utakmice odgodio i ne bih dao da se igra pred praznim tribinama. Bolje odgoditi mjesec dana, pa ubrzati natjecanje i da publika do\u0111e na stadion. I onako u Bosni i Hercegovini nema puno publike i ovo malo \u0161to dolazi treba da ih otjeramo\", naveo je Topalbe\u0107irevi\u0107.\n\nFoto: Bljesak.info / Predavanje Sabahudina Toplabe\u0107irevi\u0107a\nIzvje\u0161tavao je s Olimpijskih igara u Sydneju i Pekingu, \u010detiri Svjetska i Europska prvenstva u nogometu, stotine prijenosa utakmica Lige prvaka od toga 51 utakmicu u\u017eivo.\nBio je na 19 finala Lige prvaka, od \u010dega je devet prenosio za Javni servis po \u010demu je apsolutni rekorder u regiji. Autor je nekoliko sportsko \u2013 dokumentarnih filmova koji govore o velikim regionalnim sportskim imenima.\nPreno\u0161enje utakmica Lige prvaka i utakmica reprezentacije ipak mu je, istaknuo je, najdra\u017ee.\u00a0\n\nFoto: Bljesak.info / Sabahudin Topalbe\u0107irevi\u0107\n\u00a0\n"
        },
        {
            "subtitle": "Virus",
            "intro": "",
            "info": "\n\n\nSport\n\n /\n\n\nNogomet\n\n |\n11. 03. 2020. u 10:37\nBljesak.info\n",
            "title": "Nogometa\u0161i Arsenala u izolaciji, odgo\u0111en susret s Cityjem",
            "article": "\nTekst \u010dlanka se nastavlja ispod baneraUtakmica izme\u0111u Manchester Cityja i Arsenala u Premier ligi odlo\u017eena je danas zbog straha od korona virusa, prenijeli su britanski mediji.  City i Arsenal su trebali igrati ve\u010deras od 21:00 sati u Manchesteru utakmicu 28. kola Premier lige, ali je odlo\u017eena iz sigurnosnih razloga, pi\u0161e Beta.   Nogometa\u0161i Arsenala su u samoizolaciji zbog toga \u0161to su bili u kontaktu s predsjednikom Olympiacosa Evangelosom Marinakisem nakon utakmice \u0161esnaestine finala Lige Europa.   Marinakis, koji je i predsjednik nogometnog kluba Nottinghama, zara\u017een je korona virusom.   Premier liga je navela da za sada nema planova za dalje odlaganje utakmica. U planu je igranje i utakmice izme\u0111u Arsenala i Brightona za vikend.\n"
        },
        {
            "subtitle": "Liga prvaka",
            "intro": "Vlada \u0160panjolske je pred utakmicu apelirala na gra\u0111ane da izbjegavaju putovanje u Englesku, ali i da, ako ipak odlu\u010de putovati, pri povratku budu odgovorni kao i tijekom samog boravka na Otoku.",
            "info": "\n\n\nSport\n\n /\n\n\nNogomet\n\n |\n11. 03. 2020. u 10:28\nBljesak.info\n",
            "title": "Zajedni\u010dka odluka Liverpoola i Atletica: Pune tribine na Anfieldu!",
            "article": "\nTekst \u010dlanka se nastavlja ispod banera\nFoto: Marca / Puno toga bit \u0107e ve\u010deras na Anfieldu u rukama Jana Oblaka\nVe\u010deras \u0107e LFC do\u010dekati Atletico Madrid u uzvratu osmine finala Lige prvaka.\nNo\u0107 uo\u010di utakmice predstavnici klubova, grada Liverpoola i Uefe odr\u017eali su krizni sastanak na Anfieldu. Odluka koju su zajedno donijeli je da navija\u010dima bude dozvoljen dolazak na utakmicu.\nVlada \u0160panjolske je pred utakmicu apelirala na gra\u0111ane da izbjegavaju putovanje u Englesku, ali i da, ako ipak odlu\u010de putovati, pri povratku budu odgovorni kao i tijekom samog boravka na Otoku.\n\nMATCHDAY Time for another BIG Anfield European night\u00a0 pic.twitter.com/tOIJDzPQJm\n\u2014 Liverpool FC (@LFC) March 11, 2020\n\n\n\nAtletico je nakon sastanka na Anfieldu objavio odluku da \u0107e vjernim navija\u010dima koji su ipak odlu\u010dili ne doputovati u Liverpool refundirati novac za ve\u0107 pla\u0107ene ulaznice. Utakmica je na programu od 21 sat, a Atletico brani gol prednosti iz prvog susreta.\n"
        },
        {
            "subtitle": "Virus",
            "intro": "Udruge \u0161panjolskih i talijanskih nogometa\u0161a zatra\u017eile su u priop\u0107enju od UEFA-e suspenziju utakmica Inter-Getafe i Sevilla-Roma.\n",
            "info": "\n\n\nSport\n\n /\n\n\nNogomet\n\n |\n11. 03. 2020. u 10:13\nBljesak.info\n",
            "title": "Getafe odbija putovati u Milano pod cijenu ispadanja iz Europske lige",
            "article": "\nTekst \u010dlanka se nastavlja ispod banera\u0160panjolski nogometni prvoliga\u0161 Getafe odbija putovati u Milano na utakmicu osmine finala Europske lige protiv Intera i po cijenu da ga organizator UEFA izbaci iz natjecanja, rekao je u srijedu klupski predsjednik.\nUtakmica Inter \u2013 Getafe na rasporedu je u \u010detvrtak, pi\u0161e Hina.\n\"Zatra\u017eili smo da se prona\u0111e alternativa igranju u Milanu. Ne \u017eelimo u\u0107i u \u017eari\u0161te koronavirusa, to nam nije potrebno. Zamolili smo i na\u0161 nogometni savez da nam pomogne, da inzistira na suspenziji utakmice ondje\", izjavio je \u00c1ngel Torres, predsjednik Getafea, za \u0161panjolsku radijsku postaju Onda Cero.\n\nPro\u010ditajte jo\u0161\n\n\n\n\nPremijer liga BiH bez gledatelja\n\n\n\n\n\"Getafe ne\u0107e putovati u Milano. Budemo li zbog toga izba\u010deni iz natjecanja, bit \u0107emo izba\u010deni. Ja ne\u0107u biti taj koji \u0107e preuzeti rizik odlaska ondje\", dodao je.\nUdruge \u0161panjolskih i talijanskih nogometa\u0161a zatra\u017eile su u priop\u0107enju od UEFA-e suspenziju utakmica Inter-Getafe i Sevilla-Roma.\nZasad su obje utakmice u planu, ali bez publike.\nGetafe, klub iz predgra\u0111a Madrida, ove je sezone najugodnije iznena\u0111enje \u0161panjolskog nogometa. U 1/16 finala Europske lige izbacio je favorizirani Ajax, dok u prvenstvu zauzima peto mjesto s bodom manje od tre\u0107eplasirane Seville.\nLa Liga, organizator \u0161panjolskog prvenstva, u utorak je najavila da \u0107e se zbog \u0161irenja koronavirusa idu\u0107a dva kola igrati bez publike. Koronavirus se u \u0160panjolsku pro\u0161irio sa sjevera Italije, iz Milana. No sada se virus \u0161iri diljem \u0160panjolske zbog \u010dega su uvedene izvanredne mjere, uklju\u010duju\u0107i odr\u017eavanje natjecanja u svim sportovima bez publike.\nU srijedu ujutro bilo je zabilje\u017eeno 1.695 slu\u010dajeva koronavirusa u \u0160panjolskoj, od \u010dega 1.524 aktivna jer je 36 osoba umrlo a 135 ih je ozdravilo.\n"
        },
        {
            "subtitle": "SKK Neretva",
            "intro": "Na Balkanskom prvenstvu za seniore odr\u017eanom proteklog vikenda u Beogradu \u010detiri odli\u010dja izborile su \u010dlanice Sveu\u010dili\u0161nog karate kluba Neretva iz Mostara.",
            "info": "\n\n\nSport\n\n /\n\n\nOstali sportovi\n\n |\n11. 03. 2020. u 08:38\nBljesak.info\n",
            "title": "Iris \u0106ori\u0107 zlatna na Blkanskom prvenstvu u Beogradu",
            "article": "\nTekst \u010dlanka se nastavlja ispod baneraNa Balkanskom prvenstvu za seniore odr\u017eanom proteklog vikenda u Beogradu \u010detiri odli\u010dja izborile su \u010dlanice Sveu\u010dili\u0161nog karate kluba Neretva iz Mostara.Zlatno odli\u010dje osvojila je Iris \u0106ori\u0107 u kategoriji do 50 kg, a u istoj kategoriji Katarina Su\u0161ac osvojila je broncu.Matea Noah Medi\u0107 osvojila je dva srebrena odli\u010dja i to pojedina\u010dno u kategoriji +68 kg te ekipno seniorke.Sve tri osvaja\u010dice odli\u010dja su redovite studentice Ekonomskog fakulteta Sveucilista u Mostaru. Bez odli\u010dja su ostali Iva Klepi\u0107, Ivona \u0106avar, An\u0111ela Soldo i Nejla Graho.''\u010cestitke na\u0161im natjecateljima kao i svima iz reprezentacije BiH koji su osvojili odli\u010dja, ali i onima iz Hercegovine koji su nastupiv\u0161i za reprezentaciju Hrvatske osvojili odli\u010dja'', poru\u010dili su iz SKK Neretva.Svima onima koji su izborili nastup na europskom prvenstvu koje \u0107e se odr\u017eati krajem tre\u0107eg mjeseca u Azerbajd\u017eanu za\u017eeljeli su puno sre\u0107e i uspjeha.Izbornik \u017eenske reprezentacije BiH je Miroslav Klepi\u0107, \u0161ef stru\u010dnog sto\u017eera Sveu\u010dili\u0161nog karate kluba Neretva.\n"
        },
        {
            "subtitle": "Prezentacija Hercegovine",
            "intro": "Ru\u010dno izra\u0111eni nakit nekoliko ve\u0107 afirmiranih umjetnika, i modernog ali i tradicionalnog dizajna, ali likeri, marmelade i rakije iz doma\u0107e proizvodnje lokalnih obiteljskih gospodarstava s naglaskom na ekolo\u0161ku proizvodnju pune police ove trgovine.",
            "info": "\n\n\nGospodarstvo\n\n /\n\n\nPromo\n\n |\n10. 03. 2020. u 14:55\nBljesak.info\n",
            "title": "Na Starom Mostu otvorena Handmade art gallery"
        },
        {
            "subtitle": "Tra\u017ei\u0161 posao, prona\u0111i karijeru!",
            "intro": "Sun\u010dani Hvar \u0107e svoju ponudu radnih mjesta i uvjete rada predstaviti u utorak 10.03.2020 u hotelu Mepas u Mostaru s po\u010detkom u 8h.",
            "info": "\n\n\nGospodarstvo\n\n /\n\n\nPromo\n\n |\n09. 03. 2020. u 12:08\nSponzorirani \u010dlanak\n",
            "title": "Sun\u010dani Hvar tra\u017ei radnike za sezonu 2020."
        },
        {
            "subtitle": "05. o\u017eujka",
            "intro": "Poduze\u0107e sa preko 25 godina uspje\u0161nog poslovanja na podru\u010dju cijele Bosne i Hercegovine, otvara svoju novu poslovnicu i u Mostaru, 05. o\u017eujka 2020. godine, u Ulici kneza Vi\u0161eslava br. 12, vrh Avenije.",
            "info": "\n\n\nGospodarstvo\n\n /\n\n\nPromo\n\n |\n03. 03. 2020. u 10:44\nSponzorirani tekst\n",
            "title": "Geo Spektar d.o.o. za trgovinu i usluge otvara novu poslovnicu u Mostaru"
        },
        {
            "subtitle": "MMM...",
            "intro": "Mo\u017ee se pripremiti od bilo kojeg kruha, ali najbolje su upravo nje\u017ene, mekane rezane vrste kruha koje se proizvode posebno za tost.",
            "info": "\n\n\nGospodarstvo\n\n /\n\n\nPromo\n\n |\n29. 02. 2020. u 07:32\nBljesak.info\n",
            "title": "Znate li pripremiti zaista savr\u0161en tost?"
        },
        {
            "subtitle": "Prilika za posao",
            "intro": "Radno iskustvo nije potrebno - svi radnici \u0107e pro\u0107i edukaciju. Jedini uvjet je te\u010dno znanje njema\u010dkog jezika u govoru.",
            "info": "\n\n\nGospodarstvo\n\n /\n\n\nPromo\n\n |\n25. 02. 2020. u 16:54\nBljesak.info\n",
            "title": "Novi call centar u Mostaru trazi call operatere za Vodafone"
        },
        {
            "subtitle": "Isprobajte Pilex",
            "intro": "Upala hemoroida su jedan od naj\u010de\u0161\u0107ih zdravstvenih problema u svijetu, a statistike se pogor\u0161avaju iz dana u dan.",
            "info": "\n\n\nGospodarstvo\n\n /\n\n\nPromo\n\n |\n25. 02. 2020. u 07:13\nSponzorirani \u010dlanak\n",
            "title": "Za\u0161to kreme i masti nisu trajno rje\u0161enje protiv hemoroida?"
        },
        {
            "subtitle": "Nagradna igra",
            "intro": "Nagradni natje\u010daj od 10. 02. do 08. 03. 2020.",
            "info": "\n\n\nGospodarstvo\n\n /\n\n\nPromo\n\n |\n24. 02. 2020. u 10:50\nBljesak.info\n",
            "title": "Dan \u017eena u Mepas Mallu"
        },
        {
            "subtitle": "Otplata do 10 godina",
            "intro": "Bitno je naglasiti da klijenti informaciju o odobrenju kredita mogu dobiti u roku od 30 minuta od trenutka podno\u0161enja zahtjeva sa minimalno neophodnom dokumentacijom.",
            "info": "\n\n\nGospodarstvo\n\n /\n\n\nPromo\n\n |\n21. 02. 2020. u 12:03\nBljesak.info\n",
            "title": "Addiko Blic gotovinski kredit bez tro\u0161kova obrade, samo do kraja mjeseca!"
        },
        {
            "subtitle": "Slasno!",
            "intro": "O\u010dito je zaista te\u0161ko zamisliti \u017eivot bez dva komada kruha i svega onoga \u0161to se mo\u017ee staviti izme\u0111u njih.",
            "info": "\n\n\nGospodarstvo\n\n /\n\n\nPromo\n\n |\n19. 02. 2020. u 07:30\nSponzorirani \u010dlanak\n",
            "title": "Za sendvi\u010de s velikim \u201eS\u201c"
        },
        {
            "subtitle": "Nije, nego je",
            "intro": "Ministar vanjske trgovine i ekonomskih odnosa Bosne i Hercegovine Sta\u0161a Ko\u0161arac kazao je danas da izvoz mesa iz BiH u Tursku nije zabranjen, ve\u0107 da je privremeno obustavljen.",
            "info": "\n\n\nGospodarstvo\n\n /\n\n\nIndustrija\n\n |\n11. 03. 2020. u 13:21\nFena\n",
            "title": "Ko\u0161arac: Izvoz mesa u Tursku nije zabranjen, ve\u0107 privremeno obustavljen",
            "article": "\nTekst \u010dlanka se nastavlja ispod baneraMinistar vanjske trgovine i ekonomskih odnosa Bosne i Hercegovine Sta\u0161a Ko\u0161arac kazao je danas da izvoz mesa iz BiH u Tursku nije zabranjen, ve\u0107 da je privremeno obustavljen.\nKao razlog, naveo je da je Ured za veterinarstvo BiH zaprimio razli\u010dite informacije u vezi sa eventualnim manipulacijama pri izvozu mesa u Tursku i nalaze koje je taj ured utvrdio.\nZbog toga, kako je rekao novinarima u Sarajevu, apleovao je da se odr\u017ei hitan sastanak svih aktera koji su uklju\u010deni u posao izvoza june\u0107eg mesa u Tursku.\n- Jedna klaonica je obavljala sav posao i smatram da to nije dobro, veoma je va\u017eno da se svim certificiranim kapacitetima omogu\u0107i ta poslovna aktivnost s ciljem da se primarno otkupi na\u0161a doma\u0107a proizvodnja - kazao je Ko\u0161arac.\nTako\u0111er je dodao da je tra\u017eio unapre\u0111enje te poslovne aktivnosti s Turskom na na\u010din da kvota umjesto 3.000 tona, bude 8.000 tona.\nSmatra da je to doprinos razvoju primarne poljoprivredne proizvodnje i razvoju sto\u010darskog fonda u BiH te omogu\u0107avanje svim preduze\u0107ima koji imaju registrovanu certificiranu klaoni\u010darsku djelatnost da na jednak na\u010din budu uklju\u010deni u posao izvoza mesa u Tursku.\n"
        },
        {
            "subtitle": "Daj municije",
            "intro": "Premijer Novali\u0107 \u010destitao je kompaniji i menad\u017ementu \"Igmana\" na uspjehu, navode\u0107i da je 70 godina zaista dug \u017eivotni vijek.",
            "info": "\n\n\nGospodarstvo\n\n /\n\n\nTvrtke\n\n |\n11. 03. 2020. u 12:48\nFena\n",
            "title": "Sedamdeset godina Igmana: Najtra\u017eeniji kalibri 7,62 i 12.7 mm",
            "article": "\nTekst \u010dlanka se nastavlja ispod baneraObilje\u017eavanje 70. godi\u0161njice kompanije za proizvodnju oru\u017eja i streljiva \u201eIgman\u201c d.d. Konjic po\u010delo je odr\u017eavanjem Me\u0111unarodnog panela \u201cGlobalno tr\u017ei\u0161te vojne industrije - trendovi i analize\u201d na kojem su federalni premijer Fadil Novali\u0107 i direktor kompanije \u0110ahid Muratbegovi\u0107, sa poslovnim partnerima iz Amerike, Azije i Europe, naglasili da je \u201eIgman\u201c razvio proizvod, municiju prepoznatljivu i na zapadnom tr\u017ei\u0161tu.\nNajve\u0107a potra\u017enja je za kalibrom 7,62 puta 39 mm, a potom 12,7 mm.\nPremijer Novali\u0107 \u010destitao je kompaniji i menad\u017ementu \"Igmana\" na uspjehu, navode\u0107i da je 70 godina zaista dug \u017eivotni vijek.\n''Sve je to pitanje menad\u017ementa i liderstva. Direktor izvrsno vodi ovu kompaniju i to se vidi, \u0161to nije slu\u010daj sa svim kompanijama u namjenskoj industriji'', kazao je Novali\u0107.\nOru\u017eje kao borbeno sredstvo mora biti od zna\u010daja tako da \u0107e Vlada Federacije BiH nastaviti podr\u017eavati kompaniju \u201eIgman\u201c, re\u010deno je.\n''Na osnovu 15 godina suradnje sa 'Igmanom ' mogu re\u0107i da se ova kompanija veoma dobro razvila u pogledu proizvodnje i u pogledu marketinga. Premijer Novali\u0107 je spomenuo investicije, da se puno investira u resurse i ljude i mi to kao klijenti primje\u0107ujemo. 'Igman' ima neprevazi\u0111enu sposobnost da odgovori na striktne zahtjeve koje Sjedinjene Ameri\u010dke Dr\u017eave postavljaju u smislu proizvoda'', rekao je vlasnik Global Ordnance LLC Sarasota Marc Morales.\nOdli\u010dnu suradnju pohvalio je i vlasnik vojne kompanije \u201e MF 300\u201c Tarik Ezzat, kao i vlasnik tvrtke EMCO Emilian Gebrev.\n''Nema druge tvornice u svijetu koja tako kvalitetno radi svoj posao. Uspjeh kompanije je \u0161to uposlenici rade kao '\u0161vicarski sat'. Smjena generacija i napredak tehnologija su na veoma dobar na\u010din integrirani u obavljanje ove djelatnosti'', kazao je Gebrev.\nNa kraju panela direktor \u201eIgmana\u201c Muratbegovi\u0107 poru\u010dio je da \u0107e uposlenici nastaviti raditi na podizanju kvaliteta jer se moraju pratiti svjetski trendovi, a stigli su i zahtjevi da se radi oru\u017eje ve\u0107eg kalibra.\nNakon panela program obilje\u017eavanja nastavlja se odr\u017eavanjem sve\u010dane akademije na kojoj \u0107e biti potpisani vi\u0161emilijunski ugovori s poslovnim partnerima iz Egipta i \u0160vicarske.\n\u00a0\n"
        },
        {
            "subtitle": "Prva od \u010detiri",
            "intro": "Prva javna rasprava odr\u017eana je u srijedu u mostarskoj Gradskoj upravi.",
            "info": "\n\n\nGospodarstvo\n\n /\n\n\nFlash\n\n |\n11. 03. 2020. u 11:34\nBljesak.info\n",
            "title": "Javna rasprava u Mostaru: Razmatran Nacrt zakona o gra\u0111evinskom zemlji\u0161tu",
            "article": "\nTekst \u010dlanka se nastavlja ispod baneraNacrt zakona o gra\u0111evinskom zemlji\u0161tu usvojen je na oba doma Parlamenta FBiH. O istom je odre\u0111ena javna rasprava u trajanju od 60 dana. S tim u vezi, Savez op\u0107ina i gradova Federacije BiH je, u suradnji s Federalnom upravom za geodetske i imovinsko-pravne poslove, dogovorio organizaciju \u010detiri regionalna sastanka za jedinice lokalne samouprave na kojima \u0107e biti predstavljen i razmatran ovaj nacrt.\n\nFoto: Bljesak.info / Javna rasprava u Mostaru\nPrva javna rasprava odr\u017eana je u srijedu u mostarskoj Gradskoj upravi.''Kroz ovaj zakon na odre\u0111en na\u010din se reformira oblast Gra\u0111evinsko zemlji\u0161ta i ure\u0111uje se prema okviru koji je zadat u va\u017ee\u0107em zakonu o stvarnim pravima. Zna\u010di, u bitnome se modernizira oblast gra\u0111evinskog zemlji\u0161ta'', rekao je to Goran Brki\u0107, pomo\u0107nik direktora Federalne uprave za geodetske i imovinsko \u2013 pravne poslove i dodao kako je u samom prednacrtu Grad Mostar je izravno dao svoj input. Da je ovaj zakon jako va\u017ean za jedinice lokalne samouprave potvrdila je i Zlata Turki\u0107, vi\u0161a suradnica za rad sa skup\u0161tinskim komisijama i institucijama vlasti u Savezu op\u0107ina i gradova Federacije BiH.''Zakon je najva\u017eniji za predstavnike lokalne razine i ovim raspravama \u017eelimo dobiti \u0161to bolje primjedbe i sugestije kako bi dobili nacrt zakona koji \u0107e odgovarati lokalnim samoupravama'', rekla je Turki\u0107 i dodala kako ve\u0107 imaju zabilje\u017eene primjedbe na pojedine dijelove zakona.\n\nFoto: Bljesak.info / Javna rasprava u Mostaru\nNakon Mostara, slijede rasprave u Tuzli, Sarajevu, Biha\u0107u, nakon kojih \u0107e biti odr\u017eana zavr\u0161na sesija.\n"
        },
        {
            "subtitle": "Nezakonita prodaja",
            "intro": "''Naime, iako smo svjesni da ovom odlukom poslujemo sa gubitkom, \u017eelimo da se pokrenu potrebne\naktivnosti oko nezakonite prodaje lo\u017e ulja na benzinskim crpkama u istom mjestu'', stoji u priop\u0107enju. ",
            "info": "\n\n\nGospodarstvo\n\n /\n\n\nTvrtke\n\n |\n11. 03. 2020. u 11:09\nBljesak.info\n",
            "title": "Posu\u0161ka benzinska crpka svjesno posluje s gubitkom kako bi ukazala na problem lo\u017e ulja",
            "article": "\nTekst \u010dlanka se nastavlja ispod baneraNa benzinskoj crpki Hifa Petrol u posu\u0161kom naselju \u010citluk zabilje\u017eena je cijena od 1,66 KM za litar dizela, a razlog ove poslovne odluke, kako navode u njihovom priop\u0107enju je skretanje pa\u017enje javnosti\u00a0vezano za situaciju u maloprodaji naftnih derivata u\u00a0op\u0107ini Posu\u0161je.\u00a0\n\nPro\u010ditajte jo\u0161\n\n\n\n\nRed u Posu\u0161ju: Svi \u017eele gorivo s najjeftinije bezinske crpke\n\n\n\n\n''Naime, iako smo svjesni da ovom odlukom poslujemo sa gubitkom, \u017eelimo da se pokrenu potrebneaktivnosti oko nezakonite prodaje lo\u017e ulja na benzinskim crpkama u istom mjestu. Dakle, Zakonom o akcizama BIH, \u010dl. 32 I \u010dl. 33 (''Slu\u017ebeni glasnik BiH'', br.49/2009, 49/2014, 60/2014 i91/2017) izri\u010dito je zabranjeno to\u010denje lo\u017e ulja u bilo koje motorno vozilo, a \u0161to pojedini distributeri nepo\u0161tuju u op\u0107ini Posu\u0161je'', navodi se u priop\u0107enju.\u00a0\n''O\u010dekujemo od poslovne zajednice i nadle\u017enih institucija da poduzmu neophodne mjere kako bi seposlovanje u oblasti trgovine naftom i naftnim derivatima u Posu\u0161ju uvelo u zakonske okvire. Potro\u0161a\u010de savjetujemo da se informiraju prije kupovine roba I usluga jer \u0161tetu u slu\u010daju kupovine goriva lo\u0161eg kvaliteta na\u017ealost snose sami'', navodi se u priop\u0107enju Hifa Petrol.\u00a0\n"
        },
        {
            "subtitle": "Tr\u017ei\u0161te",
            "intro": "Analiti\u010dari navode kako je tr\u017ei\u0161te po\u010delo pokazivati naznake stabilnosti nakon dvodnevnih turbulencija\n",
            "info": "\n\n\nGospodarstvo\n\n /\n\n\nIndustrija\n\n |\n11. 03. 2020. u 09:55\nBljesak.info\n",
            "title": "Padaju cijene nafte",
            "article": "\nTekst \u010dlanka se nastavlja ispod baneraCijene nafte na svjetskom tr\u017ei\u0161tu danas su u padu nakon \u0161to je Saudijska Arabija pove\u0107ala dnevnu proizvodnju za milijun barela.  Analiti\u010dari navode kako je tr\u017ei\u0161te po\u010delo pokazivati naznake stabilnosti nakon dvodnevnih turbulencija, zahvaljuju\u0107i najavi ameri\u010dkog predsjednika Donalda Trumpa da \u0107e objaviti mjere za suprotstavljanje utjecaju \u0161irenja virusa korona, pi\u0161e Srna.   U Londonu je cijena sirove nafte \"brent\" iz Sjevernog mora manja za 1,1 posto i sada je 36,81 dolar po barelu.   U New Yorku je cijena svijetle sirove nafte pala za 1,5 posto i iznosi 33,84 dolara po barelu.   Saudijska naftna kompanija \"Aramko\" objavila je da je dobila direktivu od Ministarstva energetike da pove\u0107a dnevnu proizvodnju nafte s 12 milijuna barela na 13 milijuna barela.\n"
        },
        {
            "subtitle": "FUZIP ",
            "intro": "U navedenom razdoblju utvr\u0111en je iznos za naplatu od ukupno 887.776,75 KM na ime naknada za vode, \u0161ume, ceste i zrak, te pripadaju\u0107e takse, te izre\u010dene dvije zabrane uvoza roba u prekograni\u010dnom prometu.",
            "info": "\n\n\nGospodarstvo\n\n /\n\n\nPosao\n\n |\n11. 03. 2020. u 09:05\nAnadolija\n",
            "title": "Za dva mjeseca zate\u010deno 186 radnika 'na crno'",
            "article": "\nTekst \u010dlanka se nastavlja ispod baneraFederalna uprava za inspekcijske poslove (FUZIP) je u vr\u0161enju redovnih inspekcijskih nadzora na teritoriju Federacije Bosne i Hercegovine ijekom sije\u010dnja i velja\u010de 2020. godine izvr\u0161eno je 21.920 inspekcijskih nadzora, od toga 20.828 u prekograni\u010dnom i 1.092 u unutra\u0161njem prometu, javlja Anadolu Agency (AA).\nNavodi se da je uzeto 836 uzoraka, te izdato 268 fitocertifikata, izdato ukupno 21.116 rje\u0161enja, od kojih 20.828 u prekograni\u010dnom i 288 u unutra\u0161njem prometu, kao i utvr\u0111eno 195 prekr\u0161aja, \u0161to podrazumijeva izdavanje prekr\u0161ajnih naloga u ukupnom iznosu od 255.440 KM.\nU navedenom\u00a0razdoblju utvr\u0111en je iznos za naplatu od ukupno 887.776,75 KM na ime naknada za vode, \u0161ume, ceste i zrak, te pripadaju\u0107e takse, te izre\u010dene dvije zabrane uvoza roba u prekograni\u010dnom prometu.\nU nadzorima je sudjelovalo svih deset inspektorata FUZIP u unutra\u0161njem prometu, u oblastima zdravstva, poljoprivrede, urbanizma i ekologije, prometa, \u0161umarstva, voda, verterinarstva, rudarstva, termo i elektroenergetike, rada, trgovine, turizma i ugostiteljstva, te Sektor grani\u010dne inspekcije u prekograni\u010dnom prometu u oblastima sanitarne, fitosanitarne i tr\u017ei\u0161ne inspekcije. Ukupni financijski efekti rada federalnih inspektora za dva mjeseca 2020. godine iznose 1.143.216,75 KM.\nPrema dostupnim podacima iz kantonalnih uprava za inspekcijske poslove, inspektori federalne i kantonalnih uprava su u spomenutom periodu zatekli 186 osoba na radu \"na crno\".\nU osvrtu na rezultate rada, direktor Federalne uprave za inspekcijske poslove Anis Ajdinovi\u0107 je rekao \"da se kao i prethodnih godina, u vr\u0161enju inspekcijskih nadzora ustrajavalo na odr\u017eavanju kontinuiteta u vezi s kontrolama obavljenim u prethodnoj godini\".\n\"Naglasak je stavljen na borbu protiv sive ekonomije, za\u0161titu okoli\u0161a, kontrolu poticaja u poljoprivredi, ispunjavanje zakonskih obaveza iz oblasti cestovnog prijevoza, te iz oblasti veterinarskih, higijenskih i sanitarnih standarda\u00a0gospodarskih\u00a0subjekata koji posluju s hranom, s ciljem unaprje\u0111enja za\u0161tite zdravlja stanovni\u0161ta i za\u0161tite potro\u0161a\u010da u Federaciji Bosne i Hercegovine. Rezultati rada federalnih inspektora za dva mjeseca ove godine pokazuju pove\u0107anje ukupnog broja izvr\u0161enih nadzora u odnosu na isti period prethodne godine, kada je izvr\u0161eno ukupno 19.762 nadzora. Pove\u0107an broj izdatih rje\u0161enja o otklanjanju nedostataka potvr\u0111uje opredjeljeljenje Federalne uprave za inspekcijske poslove da se represivno djelovanje u najve\u0107oj mogu\u0107oj mjeri zamijeni preventivnim i korektivnim djelovanjem. Naime, kaznena politika nije pravac djelovanja inspekcijskih organa u Federaciji Bosne i Hercegovine, ve\u0107 proizilazi iz stepena kr\u0161enja pravnih propisa i procjene rizika kod subjekata nadzora\", naveo je Ajdinovi\u0107.\nNaglasio je da \u0107e tijekom 2020. godine, u okviru aktivnosti na suzbijanju sive ekonomije, pitanje fiskalizacije i izdavanja fiskalnih ra\u010duna biti jedno od prioritetnih podru\u010dja zajedni\u010dkog djelovanja inspekcijskih organa u FBiH.\n\"Ovim putem \u017eelimo najaviti po\u010detak novog ciklusa poja\u010danih inspekcijskih nadzora u borbi protiv sive ekonomije, koji \u0107e se realizirati u suradnji s kantonalnim upravama za inspekcijske poslove po\u010dev od 16. o\u017eujka i trajati do kraja 2020. godine. Koristimo priliku da ponovo pozovemo sve\u00a0gopsodraske subjekte nadzora u Federaciji BiH da preispitaju svoje poslovanje i blagovremeno ga uvedu u zakonske okvire, kako ne bi bili predmet represivnih inspekcijskih mjera, odnosno financijskog sankcioniranja\u201c, rekao je Ajdinovi\u0107.\nNavodi da iako su kadrovski ograni\u010deni, posebnu pa\u017enju i veliku energiju su ulo\u017eili u reorganizaciju i preraspodjelu poslova u Sektoru grani\u010dne inspekcije gdje smo povodom \u0161irenja korona virusa poja\u010dali inspekcijske nadzore i u skladu sa preporukama Kriznog\u00a0sto\u017eera Federalnog ministarstva zdravstva dodijelili posebna ovla\u0161tenja za federalne sanitarne inspektore zadu\u017eene za kontrolu\u00a0osoba na grani\u010dnim prelazima i Aerodromu Sarajevo.\n\u00a0\n"
        },
        {
            "subtitle": "To\u010dne informacije",
            "intro": "Nagla\u0111ena je va\u017enost objave to\u010dnih i provjerenih informacija te najavio da \u0107e, kada se situacija potpuno smiri, oni koji su objavljivali uznemiruju\u0107e informacije biti pozvani da odgovore na pitanja o svojim izvorima.",
            "info": "\n\n\nLifestyle\n\n /\n\n\nZdravlje\n\n |\n11. 03. 2020. u 12:48\nFena\n",
            "title": "Korona u Zenici: Oni koji su objavljivali uznemiruju\u0107e informacije biti pozvani da odgovore na pitanja",
            "article": "\nTekst \u010dlanka se nastavlja ispod baneraPredsjednik Kriznog sto\u017eera za borbu protiv koronavirusa Zeni\u010dko-dobojskog kantona i ministar zdravstva ZDK Adnan Jupi\u0107 istaknuo je danas da je troje zara\u017eenih iz Zenice smje\u0161teno u izolatorij Kantonalne bolnice Zenica.\nRadi se o, kako je napomenuo Jupi\u0107, uvezenim slu\u010dajevima zaraze - tro\u010dlanoj obitelji koja se vratila iz Italije, a testirana je i rodica te obitelj koja je s njima bila u kontaktu u inozemstvu, ali je njen nalaz na koronavirus bio negativan.\n''\u017dena koja je zara\u017eena ima bla\u017ee simptome bolesti, dok su drugo dvoje, \u010dlanovi njene obitelji koji su bili u kontaktu, za sada bez simptoma. Svi su pod zdravstvenim nadzorom i smje\u0161teni u izolatorij'', objasnio je Jupi\u0107, dodav\u0161i da, po njihovim informacijama, zara\u017eene osobe nisu bile u kontaktu s ostalim gra\u0111anima.\nJupi\u0107 je naglasio da su \u010dlanovi te obitelji sve aktivnosti uradili po protokolu te su zbog toga dobili pohvalu Federalnog kriznog sto\u017eera i Svjetske zdravstvene organizacije.\nNaglasio je va\u017enost objave to\u010dnih i provjerenih informacija te najavio da \u0107e, kada se situacija potpuno smiri, oni koji su objavljivali uznemiruju\u0107e informacije biti pozvani da odgovore na pitanja o svojim izvorima.\nNa\u010delnik Odjela za infektivne i zarazne bolesti Kantonalne bolnice Zenica (KBZ) Ednan Drljevi\u0107 istaknuo je kako su skoncentrirani na za\u0161titu lije\u010dni\u010dkog osoblja, koje treba da lije\u010di gra\u0111anstvo.\nDrljevi\u0107 je napomenuo kako su na tom odjelu pripremili i prostoriju u koju su smjestili aparate za vje\u0161ta\u010dko disanje, a za slu\u010daj da se epidemiolo\u0161ka situacija pogor\u0161a.\nZa sada, napomenuo je Drljevi\u0107, imaju dovoljno aparata te nijedan zara\u017eeni koronavirusom nije priklju\u010den na aparat za vje\u0161ta\u010dko disanje, dok zara\u017eenim osobama daju lijekove koje su zara\u017eenim davale i njihove kineske kolege.\n''Na\u0161 je cilj da odr\u017eimo pod kontrolom epidemiolo\u0161ku situaciju. Za sada je epidemiolo\u0161ka situacija pod kontrolom'', poru\u010dila je epidemiolog Instituta za zdravlje i sigurnost hrane Zenica Fatima Kartal-Ba\u0161i\u0107.\n"
        },
        {
            "subtitle": "Slavna manekeknka",
            "intro": "Lijepa Britanka objavila je fotografiju na kojoj je neprepoznatljiva jer se uvukla u bijelo odijelo, na sebi ima nao\u010dale, plavu masku preko lica te ru\u017ei\u010daste kirur\u0161ke rukavice.",
            "info": "\n\n\nLifestyle\n\n /\n\n\nFlash\n\n |\n11. 03. 2020. u 10:43\nBljesak.info\n",
            "title": "Nitko je nije prepoznao ispod za\u0161titne maske i odijela",
            "article": "\nTekst \u010dlanka se nastavlja ispod banera\nFoto:Facebook / Naomi Campbell spremna za put\nManekenka Naomi Campbell pro\u0161le godine je objavila video kako dezinficira svoje avionsko sjedalo te se snimka odmah pro\u0161irila u svim medijima, a sada je otkrila detaljne metode pomo\u0107u kojih se namjerava za\u0161tititi od koronavirusa.\n\nFoto:Facebook / Naomi Campbell spremna za put\nLijepa Britanka objavila je fotografiju na kojoj je neprepoznatljiva jer se uvukla u bijelo odijelo, na sebi ima nao\u010dale, plavu masku preko lica te ru\u017ei\u010daste kirur\u0161ke rukavice.\n\nFoto:Facebook / Naomi Campbell spremna za put\n\"Sigurnost na prvom mjestu, vi\u0161a razina. Cijeli video objavit \u0107u na svom kanalu na YouTubeu uskoro\", napisala je 49-godi\u0161nja manekenka na Instagramu.\n\nFoto:Facebook / Naomi Campbell spremna za put\nSupermodel \u010desto s fanovima na dru\u0161tvenim mre\u017eama dijeli metode higijenske za\u0161tite. Istaknula je da voli putovati, no uvijek pripazi na to da je njezino zdravlje sigurno, prenosi Dnevnik.hr.\n"
        },
        {
            "subtitle": "Rijeka",
            "intro": "Markoti\u0107 isti\u010de kako je Hrvatska brzo reagirala nakon kreiranja prvog testa za koronavirus u Berlinu. Ve\u0107 nekoliko dana nakon toga Hrvatska je me\u0111u prvima u Europi postavila taj test i bila sposobna detektirati bolesne. ",
            "info": "\n\n\nLifestyle\n\n /\n\n\nZdravlje\n\n |\n11. 03. 2020. u 09:36\nBljesak.info\n",
            "title": "Hrvatska \u0107e testirati eksperimentalni lijek protiv koronavirusa",
            "article": "\nTekst \u010dlanka se nastavlja ispod baneraVode\u0107a hrvatska infektologinja i \u010dlanica nacionalnog Kriznog sto\u017eera, ravnateljica Infektivne klinike \u2018Dr. Fran Mihaljevi\u0107\u2019 Alemka Markoti\u0107, za Dnevnik Nove TV je kazala kako su prvi bolesnici zara\u017eeni koronavirusom u Hrvatskoj imali blagi oblik bolesti i dobro su.  Markoti\u0107 ka\u017ee da je kod zara\u017eenih va\u017eno pratiti dva elementa, a prvi je jesu li jo\u0161 pozitivni nakon \u0161to se napravi bris. Kada je rije\u010d o prvim oboljelima u Hrvatskoj, oni su klini\u010dki jako dobro, ali bris je jo\u0161 pozitivan pa mogu biti zarazni za svoju okolinu te ih \u017eele jo\u0161 promatrati, ali ne o\u010dekuju nikakve dodatne probleme.  ''Prije nekoliko dana je iza\u0161ao rad gdje se pokazalo u Kini da i do 25 dana mo\u017ee biti pozitivan nalaz u nosu onih koji su preboljeli bolest'', ka\u017ee Markoti\u0107, prenio je PoslovniDnevnik.  \u0160to se ti\u010de eksperimentalnog lijeka, ka\u017ee da \u0107e biti doniran u Rijeci, a bolesnici \u0107e ga dobiti ako sami pristanu na to.  Markoti\u0107 isti\u010de kako je Hrvatska brzo reagirala nakon kreiranja prvog testa za koronavirus u Berlinu. Ve\u0107 nekoliko dana nakon toga Hrvatska je me\u0111u prvima u Europi postavila taj test i bila sposobna detektirati bolesne. Pohvalila je organizaciju odjela infektologije te dodala kako su se epidemiolozi mogli brzo organizirati i kontaktirati kontakte te ih na neki na\u010din izolirati.  ''Te mjere su se zasad pokazale jako dobrima'', kazala je u Dnevniku Nove TV.\n"
        },
        {
            "subtitle": "Kenija",
            "intro": "Ta iznimno rijetka \u017eivotinja nije primije\u0107ena ni u jednoj drugoj zemlji svijeta.",
            "info": "\n\n\nLifestyle\n\n /\n\n\n\u017divotinje\n\n |\n11. 03. 2020. u 09:03\nBljesak.info\n",
            "title": "Ubijen jedini primjerak \u017eenke bijele \u017eirafe",
            "article": "\nTekst \u010dlanka se nastavlja ispod baneraJedini primjerak \u017eenke bijele \u017eirafe u Keniji i njezina mladunca ubili su krivolovci u rezervatu na istoku zemlje, priop\u0107ila je u utorak tamo\u0161nja organizacija.\nTa iznimno rijetka \u017eivotinja nije primije\u0107ena ni u jednoj drugoj zemlji svijeta, pi\u0161e Hina.\nStrvine dviju \u017eirafa bijele ko\u017ee zbog veoma rijetke pigmentacije prona\u0111ene su po\u0161to su ih ubili krivolovci u rezervatu u Garissi, na istoku Kenije.\nSada je na \u017eivotu ostao samo jedan mu\u017ejak bijele \u017eirafe, \u010diju su majku ubili krivolovci, navodi u priop\u0107enju organizacije Ishaqbini Hirola koja upravlja rezervatom.\nBijela \u017eirafa je privukla pa\u017enju javnosti 2017. kada je prvi put otkrivena u kenijskom rezervatu i kada je okotila dvoje mladunaca, od kojih je zadnji do\u0161ao na svijet u kolovozu 2019.\nBijele \u017eirafe nemaju zna\u010dajke albinizma, nego genetskog stanja zvanog leucizam, koji je posljedica nedostatka pigmenta i koji je otkriven kod nekih bijelih tigrova.\n"
        },
        {
            "article": "\nTekst \u010dlanka se nastavlja ispod baneraZnanstvenici su pru\u017eili odgovore na goru\u0107e pitanje, no jo\u0161 uvijek napominju kako se o pogubnom virusu malo zna pa se mo\u017ee raditi i o \u2018la\u017enoj nadi\u2019, prenosi portal Poslovni.hr.Neki znanstvenici tvrde da bi toplije vrijeme moglo zaustaviti \u0161irenje virusa, drugi upozoravaju kako ga ni ono ne\u010de sprije\u010diti ukoliko se ne poduzmu \u2018opse\u017eni zahvati\u2019 u javnom zdravstvu, a tre\u0107i ka\u017eu kako se radi o \u2018la\u017enoj nadi\u2019 da \u0107e nestati poput gripe.\u010cini se kako se patogen najbr\u017ee pro\u0161irio na 8,72 Celzijevih stupnjeva, tako da zemlje u hladnijim klimatskim uvjetima trebaju \u201eusvojiti najstro\u017ee kontrolne mjere\u201d, ukazuju istra\u017eiva\u010di sa Sveu\u010dili\u0161ta Sun Yat-sen u provinciji Guangdong, prenosi South China Morning Post.Me\u0111utim, \u0161ef programa WHO-A za hitne slu\u010dajeve ka\u017ee kako je \u201ela\u017ena nada\u201d misliti da \u0107e Covid-19 jednostavno nestati kao gripa.Virus Covid-19 mo\u017ee imati temperaturno mjesto na kojem se najbr\u017ee \u0161iri, ali stru\u010dnjaci ka\u017eu kako bi ljudi trebali izbjegavati upasti u zamku razmi\u0161ljanja da \u0107e reagirati na sezonske promjene na isti na\u010din kao i drugi patogeni, poput onih koji uzrokuju prehladu ili gripu.Studija, koju je proveo tim sa Sveu\u010dili\u0161ta Sun Yat-sen u Guangzhou, glavnom gradu provincije Guangdong u ju\u017enoj Kini, nastojala je utvrditi kako bi promjene u sezoni i temperaturi mogle utjecati na \u0161irenje novog koronavirusa.\nToplina igrala zna\u010dajnu ulogu\nIako tek treba pro\u0107i stru\u010dnu procjenu, u izvje\u0161\u0107u se ukazuje kako je toplina imala zna\u010dajnu ulogu u pona\u0161anju virusa.\u201eTemperatura bi mogla zna\u010dajno promijeniti prijenos Covid-19\u201d, navodi se u izvje\u0161\u0107u. \u201eI mo\u017eda postoji najbolja temperatura za prijenos virusa.\u201d\u201eVirus je vrlo osjetljiv na visoku temperaturu\u201d, \u0161to bi ga moglo sprije\u010diti da se \u0161iri u toplijim zemljama, dok se \u010dini kako je suprotno u hladnijim klimatskim uvjetima, navodi se u studiji.Kao rezultat toga, studija je predlo\u017eila da \u201ezemlje i regije s ni\u017eom temperaturom usvoje najstro\u017ee kontrolne mjere\u201d.Mnoge dr\u017eave i zdravstvene institucije ra\u010dunaju na to da koronavirus gubi dio svoje mo\u0107i dok se vrijeme zagrijava, kao \u0161to je to obi\u010dno slu\u010daj sa sli\u010dnim virusima koji uzrokuju prehladu i gripu.Me\u0111utim, u zasebnom istra\u017eivanju skupine istra\u017eiva\u010da, uklju\u010duju\u0107i epidemiologa Marca Lipsitcha, s Harvardove T.H. Chan \u0161kole javnog zdravstva, utvr\u0111eno je da je odr\u017eivi prijenos koronavirusa i brz rast infekcije mogu\u0107 u nizu razli\u010ditih uvjeta vlage \u2013 od hladnih i suhih provincija u Kini do tropskih lokacija, poput autonomne regije Guangxi Zhuang na krajnjem jugu zemlje i Singapura.\nOpse\u017eni zahvati i dalje potrebni bez obzira na vrijeme\n''Samo vrijeme, [kao \u0161to je] pove\u0107anje temperature i vlage s dolaskom proljetnih i ljetnih mjeseci na sjevernu hemisferu, ne\u0107e nu\u017eno dovesti do smanjenja broja slu\u010dajeva bez provedbe opse\u017enih zahvata na podru\u010dju javnog zdravstva\u201d, navodi se u studiji koja je objavljena u velja\u010di i tako\u0111er \u010deka znanstvenu procjenu.Tim Guangzhou temeljio je svoju studiju na svakom novom slu\u010daju koronavirusa potvr\u0111enom diljem svijeta izme\u0111u 20. sije\u010dnja i 4. velja\u010de, uklju\u010duju\u0107i vi\u0161e od 400 kineskih gradova i regija. Oni su potom modelirani u odnosu na slu\u017ebene meteorolo\u0161ke podatke za sije\u010danj iz cijele Kine i glavnih gradova svake pogo\u0111ene zemlje.Analiza je pokazala kako se broj slu\u010dajeva penjao u skladu s prosje\u010dnim temperaturama do vrha od 8,72 Celzijeva stupnja, a potom je opadao.\u201eTemperatura \u2026 ima utjecaj na \u017eivotni okoli\u0161 ljudi \u2026 mogla bi igrati zna\u010dajnu ulogu u javnom zdravstvu glede razvitka i nadzora epidemija\u201d, navodi se u studiji.Tako\u0111er se navodi kako je klima mo\u017eda odigrala ulogu u tome za\u0161to je virus izbio u Wuhanu, gradu u sredi\u0161njoj Kini, gdje je prvi put otkriven.Drugi stru\u010dnjaci, poput Hassana Zaraketa, pomo\u0107nika ravnatelja Centra za istra\u017eivanje zaraznih bolesti na Ameri\u010dkom sveu\u010dili\u0161tu u Beirutu, izjavili su kako je mogu\u0107e da toplije, vla\u017enije vrijeme u\u010dini koronavirus manje stabilnim i samim tim manje prenosivim, kao \u0161to je to bio slu\u010daj s drugim virusnim patogenima.\nMo\u017eemo se nadati\u2026ali to je la\u017ena nada\n''Jo\u0161 uvijek u\u010dimo o ovom virusu, ali na temelju onoga \u0161to znamo o drugim koronavirusima mo\u017eemo se nadati'', kazao je.''S obzirom da se temperature zagrijavaju, stabilnost virusa mogla bi se smanjiti \u2026 ako nam vrijeme pomogne smanjiti prenosivost i stabilnost virusa, mo\u017eda mo\u017eemo razbiti lanac prijenosa\u201d.Me\u0111utim, \u010dak i da je tako, korist bi bila najve\u0107a u podru\u010djima u kojima jo\u0161 uvijek nije zabilje\u017een \u0161irok prijenos Covid-19 od strane zajednice, kazao je.Mike Ryan, izvr\u0161ni ravnatelj programa Svjetske zdravstvene organizacije za izvanredne zdravstvene situacije, tako\u0111er je pozvao gra\u0111ane da ne pretpostavljaju kako \u0107e se epidemija automatski smanjiti tijekom ljeta.''Moramo pretpostaviti kako \u0107e virus nastaviti imati kapacitet \u0161irenja'', kazao je.''La\u017ena je nada re\u0107i, da, nestat \u0107e kao gripa \u2026 Ne mo\u017eemo to pretpostaviti. I nema dokaza''.\n"
        },
        {
            "subtitle": "Briga",
            "intro": "Ramlyng, 45-godi\u0161nji novinar, bio je prvi Danac pozitivan na koronavirus koji je 'pokupio' na odmoru u sjevernoj Italiji. Nakon ne\u0161to manje od dva tjedna u ku\u0107noj izolaciji, testovi su pokazali da je zdrav.",
            "info": "\n\n\nLifestyle\n\n /\n\n\nZdravlje\n\n |\n11. 03. 2020. u 08:39\nBljesak.info\n",
            "title": "Ispovijesti oboljelih: Od simptoma je gori samo strah da \u0107ete virus prenijeti drugima",
            "article": "\nTekst \u010dlanka se nastavlja ispod baneraDanac Jakob Tage Ramlyng bio je zara\u017een koronavirusom, ali je bolest bila blaga. Najvi\u0161e ga je brinulo ho\u0107e li zaraziti druge.\nRamlyng, 45-godi\u0161nji novinar, bio je prvi Danac pozitivan na koronavirus koji je 'pokupio' na odmoru u sjevernoj Italiji. Nakon ne\u0161to manje od dva tjedna u ku\u0107noj izolaciji, testovi su pokazali da je zdrav.\n\"Imao sam blage simptome, glavobolju, grlobolju i ka\u0161alj. Trebalo je pet ili \u0161est dana da svi pro\u0111u\", kazao je. \"Nisam bio u bolnici, nisam primao nikakve lijekove, jer mi je bilo dobro\", rekao je Reutersu.\nKoronavirus je najopasniji za starije i one kroni\u010dno bolesne. Znaju\u0107i da virus nekima mo\u017ee biti fatalan, Ramlynga je najvi\u0161e brinulo ho\u0107e li ga prenijeti dalje.\n\"Nisam \u017eelio biti onaj koji druge \u010dini bolesnima. To je bila moja najve\u0107a briga i mislim da je to najve\u0107a briga sviju zara\u017eenih, da ne \u017eelimo da se ta stvar \u0161iri. Radije \u0107u ostati u ku\u0107i tjedan ili dva dulje ako na taj na\u010din mogu sprije\u010diti da se netko zarazi\", rekao je Ramlyng.\nNil Monro, 22-godi\u0161nji \u0160panjolac koji za sebe ka\u017ee da je mlad i zdrav, bio je pozitivan na koronavirus nakon povratka u Barcelonu s tjedna mode u Milanu. I on je \u017eelio javnosti poru\u010diti da simptomi mogu biti blagi.\nSimptomi koje je imao nisu bili bitno druga\u010diji od prehlade, rekao je. \"Malo povi\u0161ena temperatura, glavobolja, op\u0107i osje\u0107aj nelagode. Svatko bi mislio da je to obi\u010dna prehlada\".\nSimptomi su se javili nakon povratka u \u0160panjolsku, pa je pozvao hitnu slu\u017ebu koja ga je uputila u bolnicu na testiranje. Potom je stavljen u karantenu.\n\"\u017delio bih umiriti ljude. Ako ste mladi, slijedite preporuke nadle\u017enih. Ako ste stariji ili osoba s nekom bolesti koju imate otprije, budite oprezni. Ne idite na doga\u0111aje s mnogo ljudi i dobro pazite na higijenu\", rekao je Monro.\nClaudio Cancelli, 65-godi\u0161nji gradona\u010delnik talijanskog grada Nembra, pokraj Bergama, tako\u0111er je zara\u017een koronavirusom. U njegovu gradu s 11 tisu\u0107a stanovnika, najvi\u0161e je zara\u017eenih u pokrajini. \"Nasre\u0107u, moj slu\u010daj je apsolutno pozitivan jer nakon tri dana visoke temperature, koju sam sni\u017eavao antipireticima, vi\u0161e nisam imao simptoma\", rekao je. \"Ve\u0107 \u0161est dana sam dobro i iz ku\u0107e radim za svoj grad\".\nLije\u010dnici ga zovu dvaput dnevno i pitaju kolika mu je temperatura i kako se osje\u0107a.\n\"Ostat \u0107u u svojoj ku\u0107i 14 dana. \u017divim u posebnoj sobi s odvojenom kupaonicom. Moji supruga i sin \u017eive u drugom dijelu ku\u0107e i sre\u0107om, isto su dobro. Nemaju nikakvih simptoma\", prenosi Hina.\n"
        },
        {
            "subtitle": "Mostar",
            "intro": "Na preporuku Federalnog ministarstva zdravstva, Muzi\u010dki centar Pavarotti u Mostaru otkazuje sve najavljene kulturne doga\u0111aje u narednom razdoblju.",
            "info": "\n\n\nKultura\n\n /\n\n\nFlash\n\n |\n11. 03. 2020. u 11:08\nBljesak.info\n",
            "title": "Otkazana izlo\u017eba 'Ogledalo du\u0161e' i kulturni doga\u0111aji u Pavarottiju",
            "article": "\nTekst \u010dlanka se nastavlja ispod baneraIzlo\u017eba Altijane Tane Be\u0107irovi\u0107 iz Sarajeva,\u00a0 zakazana\u00a0 za \u010detvrtak 12.o\u017eujka,\u00a0otkazuje se zbog mjera predostro\u017enosti.\n''O novom terminu izlo\u017ebe bit \u0107ete blagovremeno obavje\u0161teni'', poru\u010dili su organizatori.\nTako\u0111er,\u00a0na preporuku Federalnog ministarstva zdravstva, Muzi\u010dki centar Pavarotti u Mostaru otkazuje sve najavljene kulturne doga\u0111aje u narednom razdoblju.\n\u00a0\n"
        },
        {
            "subtitle": "Molio se",
            "intro": "Papa Franjo se molio za bolesne, lije\u010dnike i medicinske sestre koji se brinu o oboljelima.",
            "info": "\n\n\nKultura\n\n /\n\n\nVjera\n\n |\n10. 03. 2020. u 21:44\nBljesak.info\n",
            "title": "Papa Franjo pozvao sve\u0107enike da posje\u0107uju bolesne od koronavirusa",
            "article": "\nTekst \u010dlanka se nastavlja ispod baneraPapa Franjo tra\u017eio je od svojih sve\u0107enika da poka\u017eu hrabrost i da posje\u0107uju one koji su zara\u017eeni koronavirusom, iako je Italija zatvorila granice kako bi ograni\u010dila kretanje i sprije\u010dila dalje \u0161irenje virusa.\n\nPro\u010ditajte jo\u0161\n\n\n\n\nZa\u0161to su pu\u0161a\u010di ugro\u017eeniji od zaraze koronavirusom?\n\n\n\n\nU Vatikanu je u\u017eivo preno\u0161ena papina jutarnja misa, koju je slu\u017eio sam u kapeli hotela gdje i \u017eivi. Misa je odr\u017eana nekoliko sati nakon \u0161to je talijanska vlada pro\u0161irila ograni\u010denja kretanja sa sjevera ltalije na cijelu zemlju u poku\u0161aju da uspori \u0161irenje koronavirusa.\nPapa Franjo se molio za bolesne, lije\u010dnike i medicinske sestre koji se brinu o oboljelima.\n\"Pomolimo se Bogu i za na\u0161e sve\u0107enike, neka oni imaju hrabrosti da iza\u0111u i daju bolesnima snagu Bo\u017ejih rije\u010di\", rekao je.\nVatikan, grad-dr\u017eava u srcu Rima, po\u0161tuje mjere o zatvaranju zemlje, a i sam je nametnuo restrikcije za kretanje i kontakte zaposlenih. Jedna osoba je u Vatikanu na testiranju bila pozitivna na koronavirus, a petero njih koji su bili u kontaktu s njom su u karantini iz predostro\u017enosti.\n"
        },
        {
            "subtitle": "Napretkov tjedan kulture",
            "intro": "Ova izlo\u017eba se odr\u017eala u Hrvatskom domu hercega Stjepan Kosa\u010da kao jedan od pet kulturnih doga\u0111aja ove manifestacije. ",
            "info": "\n\n\nKultura\n\n /\n\n\nSlikarstvo\n\n |\n10. 03. 2020. u 20:42\nBljesak.info\n",
            "title": "Kristina \u0106avar mostarskoj publici predstavila svoj 'Conjuctio Magna'",
            "article": "\nTekst \u010dlanka se nastavlja ispod baneraAkademska slikarica Kristina \u0106avar predstavila se mostarskoj publici s 40 minijatura izra\u0111enih u ciklusu \"Conjuctio Magna\".\n''Ove minijature ra\u0111ene su u kombiniranim tehnikama. Rabila sam olovke, bojice, sprej, akril i sve drugo \u0161to mi je do\u0161lo u ruke u odre\u0111enom trenutku. Format minijature mi pa\u0161e jer u jednom trenutku mogu tretirati tri-\u010detiri mala formata i onda se vra\u0107ati i ponovno, slojem na sloj poku\u0161avati na\u0107i taj neki vizualni zvuk, ne\u0161to \u0161to mi je zatitralo i \u0161to bi se moglo dobro uklopiti u pri\u010du Conjuctio Magna\"',kazala je umjetnica na otvaranju izlo\u017ebe.\nPojasnila je da je \"Conjuctio Magna\" termin koji su koristili srednjovjekovni astronomi za betlehemsku zvijezdu.\n\nFoto: Bljesak.info / Otvorenje izlo\u017ebe Cojnuctio Magna\n''Ovih 40 sli\u010dica je, zapravo, traganje za tom tajnom, neiskazanim otajstvom, jer jo\u0161 uvijek se ne zna \u0161to je bila betlehemska zvijezda. Imamo samo nekoliko hipoteza i onda sam ja kroz tu pri\u010du poku\u0161ala prona\u0107i sebe, neki svoj vizualni izri\u010daj i tako je nastala ova moja izlo\u017eba'', dodala je \u0106avar.\n\nFoto: Bljesak.info / Otvorenje izlo\u017ebe Cojnuctio Magna\nIzlo\u017eba \"Conjuctio Magna\" dio je Napretkovog tjedna kulture, koji se od 9. do 14. o\u017eujka odr\u017eava u Mostaru.\nPo rije\u010dima dopredsjednika Hrvatskog kulturnog dru\u0161tva (HKD) Napredak - Glavne podru\u017enice Mostar Miroslava Landeke, u pet dana trajanja manifestacije mostarska publika imat \u0107e priliku u\u017eivati u glazbenom, likovnom i knji\u017eevnom programu.\n''Nadam se da \u0107e Napretkov tjedna kulture postati tradicionalan i da \u0107emo ve\u0107 sljede\u0107e godine imati bolji i bogatiji program. Nadamo se pozitivnim reakcijama javnost i na\u0161eg \u010dlanstva'', dodao je Landeka.\n\nFoto: Bljesak.info / Otvorenje izlo\u017ebe Cojnuctio Magna\n\nFoto: Bljesak.info / Otvorenje izlo\u017ebe Cojnuctio Magna\nKristina \u0106avar ro\u0111ena je 1985. u Doboju. Osnovnu \u0161kolu zavr\u0161ila je u \u017dep\u010du, op\u0107u gimnaziju u Katoli\u010dkom \u0161kolskom centru \"Don Bosco\" u istom gradu, a na Akademiji likovnih umjetnosti u \u0160irokom Brijegu diplomirala je 2008. u klasi prof. Ante Kajini\u0107a, slikarski odjel.\nPoslijediplomski studij Ars sacra na \u0161irokobrije\u0161koj akademiji zavr\u0161ila je 2010. kod istog profesora.\n\u010clanica je Udru\u017eenja likovnih umjetnika Bosne i Hercegovine, Dru\u0161tva hrvatskih likovnih umjetnika Federacije BiH, Udru\u017eenja likovnih umjetnika EN FACE te Udru\u017eenja likovnih stvaralaca \u0160abac, Srbija. Dobitnica je brojnih nagrada i priznanja za umjetni\u010dki rad.\n\nFoto: Bljesak.info / Otvorenje izlo\u017ebe Cojnuctio Magna\n"
        },
        {
            "subtitle": "Koronavirus",
            "intro": "Sva okupljanja organizirati prema instrukcijama nadle\u017enih dr\u017eavnih organa, obustaviti sve masovne skupovi, a d\u017euma-namaz organizirati samo u onim brojevima koje preporu\u010duju nadle\u017eni organi svake dr\u017eave pojedina\u010dno.",
            "info": "\n\n\nKultura\n\n /\n\n\nVjera\n\n |\n10. 03. 2020. u 15:22\nBljesak.info\n",
            "title": "Islamska zajednica u BiH: Pridr\u017eavajte se uputa dr\u017eavnih organa za suzbijanje \u0161irenja koronavirusa",
            "article": "\nTekst \u010dlanka se nastavlja ispod baneraIslamska zajednica u Bosni i Hercegovini je svim me\u0161ihatima, muftijstvima i krovnim organizacijama u domovini, domovinskim zemljama i dijaspori izdala instrukciju o pridr\u017eavanju uputa nadle\u017enih dr\u017eavnih organa za suzbijanje \u0161irenja koronavirusa.\nTo zna\u010di da \u0107e se sva okupljanja organizirati prema instrukcijama nadle\u017enih dr\u017eavnih organa, odnosno da \u0107e se obustaviti svi masovni skupovi, a da \u0107e se d\u017euma-namaz organizirati samo u onim brojevima koje preporu\u010duju nadle\u017eni organi svake dr\u017eave pojedina\u010dno.\nIz Islamske zajednice apeliraju na sve osobe iz rizi\u010dnih skupina, koje su kao takve definirane u preporukama nadle\u017enih dr\u017eavnih vlasti da dnevne namaze obavljaju u ku\u0107i, i da u domovima umjesto d\u017euma-namaza klanjaju podne-namaz.\nTako\u0111er u instrukciji se apelira na sve organe Islamske zajednice od d\u017eematskih odbora do uprava obrazovnih institucija da osiguraju dodatne sanitarne mjere kako bi se poja\u010dano odr\u017eavala \u010disto\u0107a kako prostorija tako i posjetitelja.\nNa kraju se jo\u0161 jednom apelira na sve \u010dlanove Islamske zajednice da se pridr\u017eavaju principa osobne i respiratorne higijene koja je duboko ukorijenjena u muslimanskoj tradiciji i islamskom nauku kroz uzimanje abdesta, gusula i redovno pranje ruku i sl, ali i da slijede upute i preporuke nadle\u017enih ministarstava.\n"
        },
        {
            "subtitle": "Poezija",
            "intro": "Zbrika je iza\u0161la nakon objavljene tri zbirke poezije, romana \"Biti Viktor\", te zbirke kratkih pri\u010da \"Pogled u nedogled\".",
            "info": "\n\n\nKultura\n\n /\n\n\nKnjige\n\n |\n10. 03. 2020. u 15:15\nFena\n",
            "title": "Iz tiska iza\u0161la knjiga 'Klasje du\u0161e' Miljenke Ko\u0161tro",
            "article": "\nTekst \u010dlanka se nastavlja ispod baneraIz tiska je iza\u0161la nova zbirka poezije knji\u017eevnice Miljenke Ko\u0161tro pod naslovom \"Klasje du\u0161e\", koja kroz nekoliko podskupina sa zanimljivim naslovima ukazuje na manjkavosti dru\u0161tvenih situacija, pa i vlastitih, \u017eivotnih, prolaze\u0107i sanjivo kroz vrijeme, kroz godi\u0161nja doba.\nZbrika je iza\u0161la nakon objavljene tri zbirke poezije, romana \"Biti Viktor\", te zbirke kratkih pri\u010da \"Pogled u nedogled\".\nRecenzenti knjige \"Klaje du\u0161e\" su Bo\u017eena Pand\u017ea i Mato Nedi\u0107.\n\"Sam naslov zbirke 'Klasje du\u0161e' potvr\u0111uje i te kako da pjesme proni\u010du iz du\u0161e i ciljano hrane du\u0161u tragaju\u0107i za izazovima. Autorica dijeli zbirku u nekoliko podskupina sa zanimljivim naslovima, ne odstupaju\u0107i od naslova zbirke jer i dok se nalazi negdje 'izme\u0111u vremena' kako glasi naslov jednog dijela, njezina du\u0161a je sveprisutna, dok ona, pod frazom 'savr\u0161ena-nesavr\u0161ena' ukazuje na manjkavosti dru\u0161tvenih situacija, pa i vlastitih \u017eivotnih, prolaze\u0107i sanjivo kroz vrijeme, kroz godi\u0161nja doba\", kazala Pand\u017ea.\nRecenzent Nedi\u0107 ka\u017ee kako poetski izri\u010daj autorice nije optere\u0107en brojno\u0161\u0107u i raznoliko\u0161\u0107u stilskih sredstava niti zbijen u filozofske poetske gra\u0111evine kroz koje bi trebalo lutati duhom kako bi se do\u0161lo do izlaza.\n\"Pjesnikinja je nadahnuta onim sitnicama koje \u010dine svakodnevicu, koje su sljubljene s njezinim \u017eivotnim stazama, stoga u jednostavnosti svojega pjeva pronalazi spas od izgubljenosti u vremenu koje jednostavnosti, na\u017ealost, vi\u0161e nije naklonjeno\" kazao je profesor.\nDodao je kako je autorica u novoj zbirci pjesama ponudila stihove koje ponekad upozoravaju da svijet nije onakav kakav bi trebao biti.\n\"U zbirci pjesama pod naslovom Klasje du\u0161e, ponudila je stihove koji ponekad upozoravaju da svijet nije onakav kakav bi trebao biti, ponekad oslikavaju stvarnost koja bi mogla biti ljep\u0161a, uvijek nastoje za\u010darati \u010ditatelja kako bi se osjetio spokojnim i sretnim, ukotvljenim u rije\u010di, koja vi\u0161e, kada ju pro\u010dita, nije pjesnikinjina, koja je postala njegovom. Kada to \u010ditatelj uspije, nai\u0161ao je na dobru pjesmu, vrijednu divljenja, prepunu nadahnu\u0107a\", zaklju\u010dio je Nedi\u0107.\nMiljenka Ko\u0161tro ro\u0111ena je 13. svibnja 1964. u selu Bro\u0107anac u op\u0107ini Posu\u0161je. Osnovnu \u0161kolu poha\u0111ala je u Bro\u0107ancu i Vrani\u0107u, dok je Op\u0107u gimnaziju 1983. godine zavr\u0161ila u Posu\u0161ju. Godine 2005. upisala je studij hrvatskog jezika i knji\u017eevnosti na Sveu\u010dili\u0161tu u Mostaru, ali ga nije privela kraju. Majka je troje djece. Danas s obitelji \u017eivi u Viru kod Posu\u0161ja.\nIako je poeziju po\u010dela pisati jo\u0161 u osnovnoj \u0161koli, prvu zbirku pjesama objavila je tek s 39 godina \u017eivota. Pi\u0161e pjesme za djecu i odrasle i prozu.\nRadovi su joj objavljivani u \u010dasopisima: Osvit, Motri\u0161ta, Hrvatsko slovo, Suvremena pitanja, Zvona, Hrvatska misao, Imotska krajina, Svjetlo rije\u010di, Podstranska revija, Hum, Katoli\u010dki tjednik, Virko idrugi. Stalna je suradnica dje\u010djeg lista Cvitak, gdje objavljuje pjesme i kratke pri\u010de. \u010clanica je Dru\u0161tva hrvatskih knji\u017eevnika Herceg Bosne, Matice hrvatske i HKD Napredak Posu\u0161je.\nNakladnik ove knjige je Matica hrvatska u \u010citluku, a sunakladnik je Matica hrvatska u Imotskom.\n"
        },
        {
            "subtitle": "BMA",
            "intro": "Balet Mostar Arabesque (BMA) osvojio je \u010detiri pehara, 62 medalje i 69 diploma na kvalifikacijama za zemlje Balkana za finale Dance World Cup (DWC) 2020., odr\u017eanim u subotu u Zenici.",
            "info": "\n\n\nKultura\n\n /\n\n\nFlash\n\n |\n10. 03. 2020. u 14:56\nFena\n",
            "title": "Balet Mostar Arabesque osvojio brojne nagrade na natjecanju u Zenici",
            "article": "\nTekst \u010dlanka se nastavlja ispod banera\nBalet Mostar Arabesque (BMA) osvojio je \u010detiri pehara, 62 medalje i 69 diploma na kvalifikacijama za zemlje Balkana za finale Dance World Cup (DWC) 2020., odr\u017eanim u subotu u Zenici.\nBMA se predstavio sa \u0161est grupnih koreografija od kojih su sve osvojile nagrade, sedam solo koreografija te jednom duo koreografijom, priop\u0107ili su u utorak iz BMA-a.\nPlasman za odlazak na finalno natjecanje u Rimu osvojile su grupne koreografije Viennese candy i Presure, zatim Barbara Mandlbaum, Veronika Gali\u0107, Klara Ozvati\u0107, Eva Schafer i Lana Ko\u017eul u solo koreografiji te Iva Stani\u0107 i Lana Ko\u017eul u duo koreografiji.\nUmjetni\u010dka direktorica Balet Mostar Arabesquea Arleta \u0106ehi\u0107 kazala je kako je ljestvica svih dosada\u0161njih uspjeha opet podignuta, pored maksimalno izra\u017eenih ote\u017eavaju\u0107ih okolnosti u vi\u0161e segmenata.\n\"Ipak, sve i da ne\u0107emo, moramo biti zadovoljni postignutim rezultatom koji ne pokazuje samo kvantitetu, ve\u0107 i o\u010diglednu kvalitetu koja ve\u0107 14 godina egzistira u Mostaru. Moj cilj od samog po\u010detka bio je popularizirati balet i pribli\u017eiti ga obi\u010dnom \u010dovjeku. Mislim da ovu domenu umjetnosti treba vi\u0161e ponaroditi, kako bi balet jo\u0161 vi\u0161e do\u0161ao do izra\u017eaja i opstao u ovom modernom, ubrzanom i na\u017ealost \u010desto povr\u0161nom vremenu\", istaknula je \u0106ehi\u0107.\nIna\u010de, finale DWC-a odr\u017eat \u0107e se u Rimu krajem lipnja i po\u010detkom srpnja ove godine, a na natjecanju u Zenici svoje mjesto u finalu tra\u017eile su Bosna i Hercegovina, Crna Gora, Makedonija i Albanija, priop\u0107eno je iz BMA-a.\n"
        },
        {
            "subtitle": "Prijavite se",
            "intro": "Radionicu \u0107e voditi ponajbolji BH glazbenici; Dino \u0160ukalo (gitara), Amar \u010ce\u0161ljar (bubnjevi), Atilla Aksoj (bass gitara) i Adis Sirbubalo (klavir).",
            "info": "\n\n\nKultura\n\n /\n\n\nGlazba\n\n |\n10. 03. 2020. u 14:13\nBljesak.info\n",
            "title": "Besplatan te\u010daj: Jazz Masterclass u MC Pavarotti",
            "article": "\nTekst \u010dlanka se nastavlja ispod baneraMuzi\u010dki centar Pavarotti po drugi put organizira vrlo kvalitetnu radionicu jazz glazbe.\nOvim putem pozivamo zainteresirane da sudjeluju na jazz radionici koja \u0107e se odr\u017eati 19.3. u prostorima Pavarotti centra.\nRadionicu \u0107e voditi ponajbolji BH glazbenici; Dino \u0160ukalo (gitara), Amar \u010ce\u0161ljar (bubnjevi), Atilla Aksoj (bass gitara) i Adis Sirbubalo (klavir).\nSudjelovanje na radionici je besplatno, a sve \u0161to je potrebno je glazbeno predznanje.\nMetod rada ove radionice je:\n\nupoznavanje sa povije\u0161\u0107u jazza\nrazgovor o najzna\u010dajnijim jazz svira\u010dima\nnajkori\u0161teniji instrumenti u jazzu\njazz harmonije i ritmovi na gitari, bass gitari, bubnjevima i klaviru\nstvaranje jazz skladbe\nstilovi jazza.\n\nNa kraju radionice predvi\u0111eno je zajedni\u010dko muziciranje polaznika i edukatora.\nGitaristi i basisti trebaju ponijeti osobne instrumente, odnosno bubnjari palice.\nSvi zainteresirani trebaju do\u0107i u Pavarotti centar, 19.3. u 11:30 sati.\n"
        },
        {
            "subtitle": "Korona virus",
            "intro": "''Svjesni smo da to mo\u017eemo zaustaviti jedino karantenom, tako da \u0107emo biti spremni poduzeti odgovaraju\u0107e mjere'', poru\u010dio je Lau\u0161.",
            "info": "\n\n\nSci-Tech\n\n /\n\n\nObrazovanje\n\n |\n11. 03. 2020. u 09:45\nBljesak.info\n",
            "title": "Za sad nema potrebe: Nastava u HN\u017d ne\u0107e biti otkazana!",
            "article": "\nTekst \u010dlanka se nastavlja ispod banera''Pratimo stanje i obzirom da je trenutno stabilna situacija jo\u0161 uvijek ne\u0107emo i\u0107i prema otkazivanju nastave u \u0161kolama HN\u017d'', rekao je to za Bljesak.info Slavko Lau\u0161, predsjednika Sindikata osnovnih \u0161kola koje rade po nastavnom planu i programu na hrvatskom jeziku, na upit o mogu\u0107nosti eventualnog otkazivanja nastave zbog preventivnih mjera u ovoj \u017eupaniji.\nVode se kontrole\nLau\u0161 je istaknuo kako se proteklih desetak dana intenzivno vode kontrole, te da je o ovoj mogu\u0107nosti u vi\u0161e navrata razgovarao i sa ministrom prosvjete, znanosti, kulture i \u0161porta HN\u017d Ra\u0161idom Had\u017eovi\u0107em.''Razmi\u0161ljamo u tom pravcu, no trenutno je jako nezgodno bilo \u0161to poduzimati. Hvala Bogu u na\u0161oj \u017eupaniji jo\u0161 uvijek nema potvr\u0111enih slu\u010dajeva zara\u017eenih korona virusom i u ni jednoj \u0161koli nemam primjera zaraze, tako da trenutno se trudimo ne unijeti paniku'', rekao je Lau\u0161.U slu\u010daju da se dogodi pojava virusa, kao u drugim sredina, Lau\u0161 isti\u010de kako bi poduzeli sve mogu\u0107e mjere u suradnji s Kriznim sto\u017eerom i odgovornima za postupanje u takvim situacijama.\nSkra\u0107ivanje nastave\n''Za sada su razmi\u0161ljanja da nastava ide svojim tijekom. Bilo je i razmi\u0161ljanja da se nastava skrati, no ja sam osobno bio protiv takvih odluka, jer ili 30 ili 45 minuta, sasvim je svejedno ako je virus prisutan, odnosno od takve odluke nema koristi'', rekao je predsjednik Sinidikata.\nNavodi kako svi uklju\u010deni u obrazovni sektor u ovoj \u017eupaniji vode o tome brigu, te \u0107e u slu\u010daju nekih potencijalnih zaraza biti spremni reagirati.''Svjesni smo da to mo\u017eemo zaustaviti jedino karantenom, tako da \u0107emo biti spremni poduzeti odgovaraju\u0107e mjere'', poru\u010dio je Lau\u0161.Podsje\u0107amo, Republika Srpska donijela je odluku u utorak 10. o\u017eujka o obustavi nastavnih procesa u svim obrazovnim institucijama zbog pojave koronvirusa. Sindikati u Sarajevu uputili su tijekom ju\u010dera\u0161njeg dana sli\u010dan zahtjev \u017eupanijskim vlastima.\u00a0\n"
        },
        {
            "subtitle": "Kritika",
            "intro": "Povodom objave rezultata javnog natje\u010daja za pripravnike Vlade HN\u017d-a, jedan od aplikanata poslao nam je autorski \u010dlanak s molbom da ga objavimo. ",
            "info": "\n\n\nSci-Tech\n\n /\n\n\nObrazovanje\n\n |\n11. 03. 2020. u 08:02\nBljesak.info\n",
            "title": "Kako student sa prosjekom 9,82 nije primljen za pripravnika u Vladi HN\u017d-a?!",
            "article": "\nTekst \u010dlanka se nastavlja ispod banera\nKao jedan od najboljih studenata Ekonomskog fakulteta Univerziteta \"D\u017eemal Bijedi\u0107\" u Mostaru (sa prosjekom 9,82) nisam primljen, te bih svoje nezadovoljstvo i kritiku izrazio na ovakav na\u010din.\n\nPi\u0161e:\u00a0Adnan \u0106ohkovi\u0107\nU Vladi Hercegova\u010dko-neretvanskog kantona zavr\u0161en je prijem 100 pripravnika koji \u0107e jednogodi\u0161nji sta\u017e odraditi u kantonalnim tijelima uprave.\nKao i pro\u0161lih godina, prijavljen je veliki broj kandidata, a na listi se na\u0161lo samo 100 \u0161ifri umjesto imena i prezimena, ostavljaju\u0107i tako prostor za mnogobrojne malverzacije i kriminalne mahinacije u re\u017eiji vladaju\u0107ih stranaka. Pored toga, nije objavljen ni na\u010din bodovanja kandidata prema kriterijima navedenim u javnom konkursu.\nJa, Adnan \u0106ohkovi\u0107, kao jedan od prijavljenih kandidata sa prosjekom 9,82 ostvarenom na dodiplomskom studiju Ekonomskog fakulteta Univerziteta \u201eD\u017eemal Bijedi\u0107\u201c u Mostaru, nisam zadovoljio visokoprofilirane kriterije koji su propisani od strane \u201estru\u010dne komisije\u201c za prijem pripravnika Vlade HNK.\nOno \u0161to je op\u0107epoznata stvar da je svaki javni oglas, pa tako i ovaj jeste svojevrsni lakmus papir u kojem se vidi ispraznost i su\u0161tinsko nerazumijevanje pravde i pravednosti od strane vlasti, koju u naj\u010de\u0161\u0107em slu\u010daju \u010dine polupismeni ljudi, ljudi nesposobni za progresivno i konstuktivno razmi\u0161ljanje.\nKonkurs koji je objavljen \u010dak 13.11.2019. (da bi rezultati istog iza\u0161li tek skoro tri mjeseca poslije), jeste ogledalo u kojem se vidi sav nerad i nesposobnost kantonalne birokratije, koja u razumnom roku ne mo\u017ee realizirati konkurs koji bi trebao biti najobi\u010dnija formalnost.\nIustitia omni auro carior \u2013 pravednost je od sveg zlata skupocjenija.\nJo\u0161 od anti\u010dkih vremena, ljudi su se nastojali personificirati sa bo\u017eanskim bi\u0107ima. Oduvijek je postojala \u010dovjekova \u017eelja da ovlada svim \u0161to postoji, a taj izraz \u010dovjekove \u017eelje da se igra bogova je pogotovo prisutna danas na primjeru Bosne i Hercegovine. Kao \u0161to je u gr\u010dkoj mitologiji postojalo bo\u017eanstvo za sve i sva\u0161ta, tako i kod nas na svakom koraku imamo kako vrhovne, tako i lokalne haramba\u0161e koji gospodare \u017eivotima obi\u010dnih smrtnika.\nPostavljaju\u0107i se u funkciju Boga, oni odre\u0111uju kriterije po kojima bi se trebali ravnati svi ostali, a ti kriteriji su naj\u010de\u0161\u0107e odre\u0111eni strana\u010dkim uzusima, koji se postavljaju kao conditio sine qua non bilo kakvog uspjeha.\nOvakvim potezima se pokazuje da su kantonalne institucije svrha sama sebi, \u010disto klijentilisti\u010dki organizirani po mjeri stranaka vladaju\u0107e koalicije, kao kancerogene metastaze sa\u010dinjene od utovljene re\u017eimske kopiladi, koja vr\u0161e mafija\u0161ko haranje i hara\u010denje feudalnog hercegova\u010dkog provizorja. To su specifi\u010dne nakupine ljudi, besramnih demagoga, uhljeba bez svrhe i nedijagnosticiranih psihopata, koji bi radi svog polo\u017eaja du\u0161u vragu na pladnju prinijeli.\nOvaj konkurs je pokazao svu su\u0161tinu \u017eivota obi\u010dnog \u010dovjeka u Bosni i Hercegovini, gdje neukalupljeni Bo\u0161njaci i Hrvati po kriteriju SDA, odnosno HDZ-a, ne mogu dobiti bilo \u0161ta, pa makar imali i prosjek za \u010detri godine studiranja 9,82. Postavlja se pitanje, za\u0161to uop\u0161te raspisivati konkurse, ako imate re\u017eiran proces selekcije kandidata?\nOvakve mutacije fa\u0161izma su prisutne u tkivima op\u0161tinskih, kantonalnih, entitetskih i dr\u017eavnih institucija pri zapo\u0161ljavanju, pokazuju\u0107i da nad nama vladaju gladni le\u0161inari, koji napravi\u0161e od ove dr\u017eave najpakleniju i najla\u017eljiviju tvorevinu i prosto ni\u0161tavilo, koji se cijelo vrijeme bave proizvodnjom smisla za vlastite funkcije.\nKakvu to brigu Vlada brine za mlade, kakav je to jedinstven stav svih \u010dlanova vlade kojeg zastupate? Mo\u017eda jedino da udru\u017ee snage kako bi se stvorili uvjeti za zapo\u0161ljavanje mladih vodono\u0161a trenutne vlasti, koji \u0107e svoju podobnost pokazati na predstoje\u0107im izbornim ciklusima.\nDanas je nezadovoljstvo normalno stanje, moralni zakon ne postoji, a pisani zakon se primjenjuje na ubogoj sirotinji. Dr\u017eava poni\u017eava stare, a tjera iz dr\u017eave mlade i posla i hljeba ima samo za one koji velike strana\u010dke gospodare slave i hvale. Usta su im puna \u201enaroda\u201c, \u201emladih\u201c, dok istovremeno propadaju osnovne vrijednosti tog naroda i tih mladih.\nPoslove na ovakvim konkursima dobijaju beski\u010dmeni poltroni, mediokriteti kojima obraz nije smetao da se u\u010dlane u stranku i dobiju posao. \u010cast, po\u0161tenje i obraz su pojmovi koji su nestali u dimu i pra\u0161ini, a ostale su jedino hijene, ulizice, poltroni i opskurni likovi kojima je jedino cilj fotelja. Bosna i Hercegovina\u00a0 je lijepa plja\u010dkaona za \u0161a\u010dicu divljaka, gdje se obi\u010dni narod poku\u0161ava pretvoriti u amorfnu masu, bez prava i zakona, sve zarad svoje pohlepnosti, pro\u017edrljivosti i opijenosti vla\u0161\u0107u.\nDanas, omladinu su pretvorili u biljke vladaju\u0107ih nacionalista. Ako su se borci za ovu dr\u017eavu borili da bi danas njihova djeca bili robovi i podanici vladaju\u0107ih \u201egospodara\u201c, onda se nisu trebali ni boriti, sve to smo mogli imati i bez te borbe.\nPitam se, \u0161ta si Bosno do\u010dekala, da te ja\u0161u i razapinju bjelosvjetski nehljebi, dok ti najbolji sinovi i k\u0107eri sidro di\u017eu? Na kraju jedino mogu kazati: Prokleti bili kako se god zvali i u \u010dije god ime radili, u Bo\u017eije sigurno niste, iako se u njega ponajvi\u0161e kunete.\n"
        },
        {
            "subtitle": "\u0160tetni organizmi",
            "intro": "Vodootporni telefoni sa IP68 standardom mogu se potopiti u vodu ili staviti ispod slavine, kako bi bili temeljito o\u010di\u0161\u0107eni. ",
            "info": "\n\n\nSci-Tech\n\n /\n\n\nFlash\n\n |\n11. 03. 2020. u 07:40\nBljesak.info\n",
            "title": "Kako pravilno o\u010distiti mobitel?",
            "article": "\nTekst \u010dlanka se nastavlja ispod baneraKako da pravilno o\u010distite mobilni telefon u jeku svih gripa i virusa koji nas vrebaju? Istra\u017eivanja pokazuju da su \u0161tetni organizmi sposobni da pre\u017eive i po \u010detiri dana na ekranima mobilnih telefona.\nProsje\u010dna osoba uzme svoj ure\u0111aj u ruke oko 76 puta dnevno. \u010ci\u0161\u0107enje mobilnih telefona nije toliko jednostavno, jer je lako napraviti gre\u0161ku koja \u0107e dovesti do prestanka funkcioniranja. Ovo su najbolji na\u010dini \u010di\u0161\u0107enja i dezinfekcije.\nPrilikom \u010di\u0161\u0107enja bilo kakvih tehnolo\u0161kih ure\u0111aja, nikada ne zaboravite da morate biti nje\u017eni. Po\u010dnite tako \u0161to \u0107ete isklju\u010diti telefon i prekinuti vezu sa slu\u0161alicama ili punja\u010dem.\nDa biste izbjegli ogrebotine na ekranu, najbolje je koristiti krpu od mikro vlakana - male krpe koje dolaze u pakiranju sa nao\u010dalama ili fotoaparatom \u0107e odraditi posao, pi\u0161e B92. Mo\u017eete koristiti malu koli\u010dinu tople vode u kombinaciji sa sapunom ili sa sredstvom za \u010di\u0161\u0107enje ekrana osetljivog na dodir, pi\u0161e Independent.\nBez te\u0161kih kemikalija\nKori\u0161tenjem te\u0161kih kemikalija mogu se ukloniti klice, ali mogu se ukloniti i svi kemijski premazi koje proizvo\u0111a\u010di koriste kako bi za\u0161titili ekrane od otisaka prstiju.\nUpotreba mje\u0161avine vode i trljanja alkohola je efikasna, ali kori\u0161tenje sredstava koja imaju vi\u0161e od 50% alkohola tako\u0111er mo\u017ee za rezultat imati o\u0161te\u0107enje ekrana.\nVodootporni telefoni sa IP68 standardom mogu se potopiti u vodu ili staviti ispod slavine, kako bi bili temeljito o\u010di\u0161\u0107eni. Ve\u0107ina flagship telefona sada ima ovaj standard, ali ipak provjerite.\n\u010cak i kada o\u010distite svoj telefon, morate nastaviti sa mjerama predostro\u017enosti. Najbolji savjet jeste da redovno perete ruke, i da svoj telefon \u010distite bar jednom dnevno.\nJedna studija u Ujedinjenom Kraljevstvu je pokazala da ljudi \u010desto nose telefone u toalet, a da na ekranu mobilnih telefona ima 10 puta vi\u0161e bakterija nego \u0161to se nalazi na dasci WC \u0161olje. Napomena za kraj: mo\u017eda bi trebali razmisliti o tome da li \u0107ete svoj telefon dr\u017eati previ\u0161e blizu lica slijede\u0107i put kad vas netko pozove, ukoliko ga niste skoro o\u010distili.\n"
        },
        {
            "subtitle": "UNSA",
            "intro": "Na Filozofskom fakultetu Univerziteta u Sarajevu (UNSA) danas je sve\u010dano otvorena savremena fono-laboratorija namijenjena izvo\u0111enju nastave iz lingvistike, uklju\u010duju\u0107i i arapski jezik i knji\u017eevnost.\n",
            "info": "\n\n\nSci-Tech\n\n /\n\n\nObrazovanje\n\n |\n10. 03. 2020. u 20:00\nFena\n",
            "title": "Otvorena suvremena fono-laboratorija na Filozofskom fakultetu",
            "article": "\nTekst \u010dlanka se nastavlja ispod baneraNa Filozofskom fakultetu Univerziteta u Sarajevu (UNSA) danas je sve\u010dano otvorena savremena fono-laboratorija namijenjena izvo\u0111enju nastave iz lingvistike, uklju\u010duju\u0107i i arapski jezik i knji\u017eevnost.\nProjekt opremanja kabineta fono-laboratorijom na toj visoko\u0161kolskoj instituciji sa 120.000 KM finansirao je Me\u0111unarodni centar za arapski jezik iz Rijada.\nNa sve\u010danosti otvorenja ambasador Kraljevine Saudijske Arabije u Bosni i Hercegovini Hani Abdullah M. Mominah kazao je da najsavremenija fono-laboratorija pru\u017ea mno\u0161tvo multimedijalnih mogu\u0107nosti i online konverzaciju izme\u0111u nastavnika i studenata, kao i da je to po\u010detak dobre saradnje i podr\u0161ke Univerzitetu u Sarajevu.\n- Ovo je simboli\u010dan poklon Vlade i kralja Saudijske Arabije Selmana bin Abdulaziza narodu BiH jer nas vezuju jake prijateljske spone. Stoga \u0107emo nastaviti pru\u017eati podr\u0161ku narodu BiH, bez obzira na naciju i vjeru - kazao je ambasador.\nIako ve\u0107 odre\u0111eni broj studenata iz BiH studira u Kraljevini Saudijskoj Arabiji, ambasador Mominah smatra da \u0107e upravo projekti koji se realiziraju na fakultetima u BiH doprinijeti unapre\u0111enju studentske razmjene.\nPodsjetio je da je prije tri godine parafiran Sporazum o kulturnoj saradnji BiH i Kraljevine, koji podrazumijeva i nau\u010dno-istra\u017eiva\u010dke projekte, projekte ekonomske saradnje i kulture, ali je potrebno da Parlamentarna skup\u0161tina BiH verificira taj Sporazum.\nRektor UNSA Rifat \u0160krijelj je potvrdio da je studentska razmjena i saradnja na nivou akademskih aktivnosti neophodna, te da su univerziteti otvorene univerzalne institucije zbog \u010dega ne bi trebala postojati barijera parlamenata bilo koje dr\u017eave.\n- Univerzalna rijeka znanja koja te\u010de na planeti Zemlji ne bi smjela biti presijecana nijednim parlamentom, pa ni Parlamentom BiH. Ali saradnja KSA i UNSA je na visokom nivou - kazao je rektor \u0160krijelj, te zahvalio ambasadi Kraljevine Saudijske Arabije na dragocjenom poklonu opremanja fono-laboratorije.\nNajavio je da \u0107e uskoro biti raspisan i javni poziv za izgradnju Univerzitetske biblioteke, a grant sredstva u iznosu od 17 miliona dolara \u0107e osigurati Kraljevina Saudijska Arabija i to \u0107e, po njegovim rije\u010dima, biti jedna od najljep\u0161ih biblioteka na Balkanu.\nDirektor Kulturnog centra 'Kralj Fahd' u Sarajevu Muhamed Alu \u0160ejh je izrazio nadu da \u0107e studentima koji u\u010de strane jezike - arapski, perzijski i turski, biti olak\u0161an rad.\n- Kabinet je u potpunosti adaptiran, a najsavremeniji softver koji je instaliran u fono-laboratoriji \u0107e, nadam se, studentima uvelike olak\u0161ati u\u010denje jezika - kazao je Alu \u0160ejh.\nOtvorenost fakulteta prema inovativnim tehnologijama, po rije\u010dima dekana Filozofskog fakulteta UNSA Muhameda D\u017eelilovi\u0107a, jedini je spas za dr\u017eavu i dru\u0161tvo, a prvi korak je jezik.\n- Stoga je naglasak mog ukupnog anga\u017emana u radu na jezicima. Donacija KSA je nama od prakti\u010dne koristi, posebno za arabiste, jer poznavanje jezika doprinosi poznavanju kultura. Bez upoznavanja drugih kultura de\u0161ava nam se ksenofobija, zatvaranje, raznovrsne fobije koje dolaze upravo zbog nedovoljnog poznavanja ne\u010dije kulture, tradicije, jezika - naglasio je dekan D\u017eelilovi\u0107 te zahvalio ambasadoru Mominahu i direktoru Alu \u0160ejhu na saradnji.\nSavremena fono-laboratorija, po rije\u010dima glasnogovornika Kulturnog centra 'Kralj Fahd' Fikreta Mehovi\u0107a, nudi razumijevanje slu\u0161anja, imitaciju modela, vje\u017ebe \u010ditanja, razgovor u parovima i grupi, simultano i konsektivno prevo\u0111enje, snimanje odgovora, kviz, AP(R) ispit te rad sa bibliotekom.\nPogledajte http://fena.ba/video/4118\nPreuzmite https://drive.google.com/drive/folders/1WsMyHxyZaXiCN4tp_aHbeXDCSTV0M32l?usp=sharing\n"
        },
        {
            "subtitle": "Novi termin",
            "intro": "Novi datum odr\u017eavanja NetWork konferencije je 11.11. \u2013 13.11.2020. u Grand Hotelu Neum.",
            "info": "\n\n\nSci-Tech\n\n /\n\n\nTehnologija\n\n |\n10. 03. 2020. u 18:48\nBljesak.info\n",
            "title": "Odga\u0111a se NetWork 10 konferencija",
            "article": "\nTekst \u010dlanka se nastavlja ispod baneraDeseto izdanje najve\u0107e poslovno-tehnolo\u0161ke konferencije u BiH, NetWork, bit \u0107e odgo\u0111eno.\nNovi datum odr\u017eavanja NetWork konferencije je 11.11. \u2013 13.11.2020. u Grand Hotelu Neum.\nOrganizatori su donijeli ovu odluku vo\u0111eni osje\u0107ajem odgovornosti i u skladu s preporukama Kriznog \u0161taba Ministarstva zdravstva FBiH da se s ciljem za\u0161tite od korona virusa, izme\u0111u ostalog, ne odr\u017eavaju javni doga\u0111aji na podru\u010dju FBiH.\nKupljene kotizacije vrijedit \u0107e i za novi termin. \nOrganizatori NetWork konferencije ostaju posve\u0107eni misiji da kvaliteta sadr\u017eaja odr\u017ee na najvi\u0161oj razini. To zna\u010di da \u0107e vode\u0107i bh. i svjetski predava\u010di biti u Grand Hotelu Neum tijekom NetWork konferencije i prezentirati aktualne IT trendove. \n"
        },
        {
            "subtitle": "Smotra",
            "intro": "Budu\u0107i studenti mogli su se upoznati sa sveu\u010dili\u0161nim programima, kao i uvjetima upisa.",
            "info": "\n\n\nSci-Tech\n\n /\n\n\nObrazovanje\n\n |\n10. 03. 2020. u 16:17\nBljesak.info\n",
            "title": "Sveu\u010dili\u0161te zainteresiralo maturante iz Srednjobosanske \u017eupanije",
            "article": "\nTekst \u010dlanka se nastavlja ispod baneraSveu\u010dili\u0161te u Mostaru, u suradnji s nadle\u017enim \u017eupanijskim ministarstvom, organiziralo je smotru za budu\u0107e studente koja je odr\u017eana u Kiseljaku u Srednjoj \u0161koli Ivana Gorana Kova\u010di\u0107a.\n\nFoto: SUM / Smotra SUM-a\nNa smotri su se u\u010denicima zavr\u0161nih razreda srednjih \u0161kola i svim zainteresiranim predstavili fakulteti Sveu\u010dili\u0161ta u Mostaru: Agronomski i prehrambeno-tehnolo\u0161ki fakultet, Ekonomski fakultet, Filozofski fakultet, Fakultet prirodoslovno-matemati\u010dkih i odgojnih znanosti, Fakultet strojarstva i ra\u010dunarstva, Medicinski fakultet, Pravni fakultet, Fakultet zdravstvenih studija, Gra\u0111evinski fakultet, Farmaceutski fakultet, Akademija likovnih umjetnosti, Studentski centar i Studentski zbor.\n\nFoto: SUM / Smotra SUM-a\n''Studenti su na prvom mjestu na Sveu\u010dili\u0161tu u Mostaru i to je poruka koju smo htjeli, prenijeti maturantima Sredi\u0161nje Bosne i nadamo se kako \u0107emo ih pozdraviti i po\u010detkom listopada kada se upi\u0161u kod nas na Sveu\u010dili\u0161te u Mostaru'', kazao je \u017deljko Perkovi\u0107 predsjednik Studentskog zbora.\nBudu\u0107i studenti mogli su se upoznati sa sveu\u010dili\u0161nim programima, kao i uvjetima upisa. Nazo\u010dnima se obratila prorektorica prof. dr. Sanja Bijak\u0161i\u0107 naglasiv\u0161i kako je Sveu\u010dili\u0161te u Mostaru jedno od osam visoko\u0161kolskih obrazovnih institucija koje je uspje\u0161no reakreditirano od nadle\u017enih institucija \u0161to studentima osigurava jednakopravnost i priznatost diploma s ostalim europskim visoko\u0161kolskim institucijama.\n\nFoto: SUM / Smotra SUM-a\n''Sveu\u010dili\u0161ne programe prilago\u0111avamo kako bi studenti u moderno opremljenim kabinetima usvojili nova znanja i vje\u0161tine. Sustavno radimo na motivaciji studenata da kroz prakti\u010dna u\u010denja u na\u0161im nastavnim bazama iz gospodarskog sektora stje\u010du iskustva koja \u0107e ih nakon zavr\u0161etka studija \u010diniti konkurentnim na tr\u017ei\u0161tu rada'', isti\u010de prorektorica Bijak\u0161i\u0107.\nOvo je bila prva u nizu smotri koje su planirane s ciljem upoznavanja srednjo\u0161kolaca sa studijskim programima koji se mogu studirati na Sveu\u010dili\u0161tu u Mostaru.\n\nFoto: SUM / Smotra SUM-a\n"
        },
        {
            "subtitle": "SUM",
            "intro": "Sve\u010dana akademija u povodu prijema akademika Dragana \u010covi\u0107a i prof. dr. Zorana Tomi\u0107a u redovite \u010dlanove Europske akademije znanosti i umjetnosti odr\u017eat \u0107e se u \u010detvrtak",
            "info": "\n\n\nSci-Tech\n\n /\n\n\nObrazovanje\n\n |\n10. 03. 2020. u 13:46\nFena\n",
            "title": "Sve\u010danost u povodu prijema \u010covi\u0107a i Tomi\u0107a u Europsku akademiju znanosti",
            "article": "\nTekst \u010dlanka se nastavlja ispod baneraSve\u010dana akademija u povodu prijema akademika Dragana \u010covi\u0107a i prof. dr. Zorana Tomi\u0107a u redovite \u010dlanove Europske akademije znanosti i umjetnosti odr\u017eat \u0107e se u \u010detvrtak, 12. o\u017eujka na Filozofskom fakultetu Sveu\u010dili\u0161ta u Mostaru (SUM) u 13 sati.\nUz akademika \u010covi\u0107a i Tomi\u0107a, na sve\u010danoj akademiji obratit \u0107e se i predsjednik Hrvatske akademije za znanost i umjetnost u BiH, akademik Jakov Pehar, rektor Sveu\u010dili\u0161ta u Zagrebu prof. dr. Damir Boras i rektor Sveu\u010dili\u0161ta u Splitu prof. dr. Dragan Ljuti\u0107.\nOrganizator ovog doga\u0111aja je Sveu\u010dili\u0161te u Mostaru, a izjave za medije bit \u0107e organizirane u 12.50 sati, priop\u0107eno je iz Ureda za odnose s javno\u0161\u0107u SUM-a.\nEuropska akademija znanosti i umjetnosti me\u0111unarodna je akademska organizacija koja okuplja preko 2.000 eminentnih znanstvenika, me\u0111u kojima izdvajamo 32 dobitnika Nobelove nagrade iz cijele Europe. Rad Akademije podijeljen je u 8 razreda: Humanisti\u010dke znanosti; Medicina; Umjetnost; Prirodne znanosti; Dru\u0161tvene znanosti, pravo i ekonomija; Tehni\u010dke i ekolo\u0161ke znanosti; Svjetske religije; Korporativno i javno upravljanje.\nMisija Akademije je potaknuti interdisciplinarnu suradnju me\u0111u uglednim znanstvenicima svih disciplina, vode\u0107ih umjetnika i prakti\u010dara koji se bave upravljanjem, a zajedni\u010dka svrha je analizirati va\u017ene dru\u0161tvene izazove i pomo\u0107i u rje\u0161avanju slo\u017eenih pitanja za dobrobit budu\u0107nosti Europljana.\n"
        },
        {
            "subtitle": "VN Australije",
            "intro": "VN Australije odr\u017eat \u0107e se pred oko 300 tisu\u0107a navija\u010da, neovisno o strahu od koronavirusa iako je stigla i informacija da su dva \u010dlana Haasa te jedan McLarena, u izolaciji zbog sumnje u oboljenje.",
            "info": "\n\n\nAutoMoto\n\n /\n\n\nAutoMoto Sport\n\n |\n11. 03. 2020. u 09:59\nBljesak.info\n",
            "title": "Hamilton lovi Schumachera",
            "article": "\nTekst \u010dlanka se nastavlja ispod baneraBranitelj naslova u Formuli 1, Britanac Lewis Hamilton, spreman je za novu sezonu koja po\u010dinje u petak Velikom nagradom Australije u Melbourneu.\nHRT prenosi kako vjeruje da je njegov Mercedes koji je bio dominantan pro\u0161le sezone, mo\u017ee ove, jo\u0161 i bolje.\nHamilton u nedjelju po\u010dinje i s lovom na Michaela Schumachera jer kre\u0107e u borbu za sedmi naslov koliko ih ima i legendarni Nijemac.\n''Osje\u0107amo da je bolid napravio jo\u0161 korak naprijed u odnosu na pro\u0161lu sezonu. No, jasno je da su tu jo\u0161 neke stvari koje moramo u hodu rije\u0161iti'', isti\u010de 35-godi\u0161nji Lewis Hamilton koji \u0107e kao i pro\u0161le sezone, biti mom\u010dadski kolega s Fincem Valterijem Bottasom.\nVN Australije odr\u017eat \u0107e se pred oko 300 tisu\u0107a navija\u010da, neovisno o strahu od koronavirusa iako je stigla i informacija da su dva \u010dlana Haasa te jedan McLarena, u izolaciji zbog sumnje u oboljenje.\nNo, kao i u drugim sportovima, veliki su problemi vezano uz koronavirus i ograni\u010denja vezano uz okupljanje velikog broja ljudi, prometovanja izme\u0111u dr\u017eava...\nTako je objavljeno da su dva \u010dlana Haasa te jedan \u010dlan McLarena u karanteni u hotelskoj sobi, a uo\u010di treninga u petak koji je uvod u kvalifikacije te utrku u nedjelju.\nTreba dodati i da je kompletna mom\u010dad Ferrarija u posljednji trenutak stigla u Melbourne, to\u010dnije u nedjelju i ponedjeljak, samo 48 sati prije nego je uvedena zabrana dolaska ljudima s podru\u010dja Italije koji nisu australski dr\u017eavljani.\nIna\u010de, baza Ferrarija, Maranello, smje\u0161tena je na sjeveru Italije koja je najvi\u0161e pogo\u0111ena zarazama koronavirusom.\nU cijeloj Italiji ima vi\u0161e od 10 tisu\u0107a zara\u017eenih te je vi\u0161e od 630 ljudi preminulo.\nVelika nagrada Australije odr\u017eat \u0107e se pred oko 300 tisu\u0107a navija\u010da koji \u0107e velikim dijelom bodriti svoga heroja, voza\u010da Renaulta, Daniela Ricciarda.\nIna\u010de, otkazani su dogovoreni sponzorski i medijski susreti s njim, a zbog straha od koronavirusa s obzirom na to da se radi o zatvorenom prostoru i velikom broju ljudi.\nPodsjetimo, organizatori Formule 1 otkazali su VN Kine u \u0160angaju u travnju, a u Bahreinu \u0107e se Velika nagrada voziti 22. o\u017eujka kako je i planirano, no na njoj ne\u0107e biti navija\u010di.\n"
        },
        {
            "subtitle": "Popijte kavu",
            "intro": "Kafeterija je smje\u0161tena na posljednjem katu centru Rizea, a vlasnik Bakir je kupio \u010detiri \"bube\" i podigao ih u objekt.",
            "info": "\n\n\nAutoMoto\n\n /\n\n\nFlash\n\n |\n10. 03. 2020. u 17:23\nBljesak.info\n",
            "title": "\"Bube\" na fasadi: Kafeterija posve\u0107ena kultnom automobilu",
            "article": "\nTekst \u010dlanka se nastavlja ispod baneraUgostitelj Gokhan Bakir je kafeteriju na posljednjem katu zgrade ukrasio Volkswagen bubama, a dva popularna vozila doslovno su zaka\u010dena na panou s imenom kafeterije, javlja Anadolu Agency (AA).\nBrojne su manifestacije u svijetu posve\u0107ene Volkswagen bubama, automobilima koji u\u017eivaju kultni status u svijetu, a idejnim tvorcem tog vozila smatra se njema\u010dki in\u017eenjer Ferdinand Porsche.\n\nFoto: AA / Kafeterija posve\u0107ena kultnom automobilu\nU turskom gradu Rize postoji \"WossWossCoffee\" \u010diji interijer i eksterijer su u potpunosti ukra\u0161eni \"bubama\" i koji slovi za mjesto susreta ljubitelja tog automobila iz cijele Turske i \u0161ire.\nKafeterija je smje\u0161tena na posljednjem katu centru Rizea, a vlasnik Bakir je kupio \u010detiri \"bube\" i podigao ih u objekt.\n\nFoto: AA / Kafeterija posve\u0107ena kultnom automobilu\nKako bi stvorio jedinstven koncept, Bakir je dvije \u017eute \"bube\" postavio na pano na fasadi povrh zgrade na kojem stoji i naziv kafeterije \"WossWossCoffee\".\n\nFoto: AA / Kafeterija posve\u0107ena kultnom automobilu\nPreostale dvije \"bube\", tirkizno-plavu i bordo, razdvojio je napola i unutar njih postavio stolove kako bi gosti mogli imati jedinstven ugo\u0111aj dok kafu ili \u010daj piju u kultnom automobilu.\n\"\u017delja mi je bila da Rize dobije jedinstvenu kafeteriju. Stru\u010dni ljudi su uspjeli napraviti dobar posao. Reakcije ljudi su pozitivne\", kazao je Bakir.\nIsti\u010du\u0107i kako farovi \"buba\" oka\u010denih na fasadi no\u0107u sijaju, Bakir je kazao da je rije\u010d o automobilima iz 30-tih godina pro\u0161log\u00a0stolje\u0107a.\n\nFoto: AA / Kafeterija posve\u0107ena kultnom automobilu\n"
        },
        {
            "subtitle": "Opreza nikad dosta",
            "intro": "Propusti u kriptografiji omogu\u0107avaju hakiranje \u010dipa odgovornog za otklju\u010davanje vozila, pa je napada\u010dima olak\u0161ana kra\u0111a nekih modela automobila.",
            "info": "\n\n\nAutoMoto\n\n /\n\n\nFlash\n\n |\n10. 03. 2020. u 09:26\nBljesak.info\n",
            "title": "Stariji modeli Toyote, Tesle, Kije i Hyundaija podlo\u017eni lakom kopiranju klju\u010deva",
            "article": "\nTekst \u010dlanka se nastavlja ispod baneraProtekloga tjedna sigurnosni su stru\u010dnjaci iz Belgije i Velike Britanije objavili su kako su otkrili ranjivosti u enkripcijskim sustavima kod starijih modela automobila Toyote, Tesle, Kije i Hyundaija.\nPropust koji su otkrili omogu\u0107ava napada\u010dima prili\u010dno lako skeniranje signala za otklju\u010davanje vozila putem \"keyless entry\" klju\u010deva.\nKloniranje klju\u010deva\nSve \u0161to za kra\u0111u nekog od spornih modela vozila treba u\u010diniti jest pribli\u017eiti se automobilu s RFID primopredajnikom radio signala koje emitira vozilo.\n\u010cita\u010d potom \"hvata\" signal te, zbog propusta u na\u010dinu enkripcije podataka, lako iz dobivenih podataka izra\u010dunava kombinaciju koju bi vozilu ina\u010de odaslao originalni klju\u010d.\nNakon toga ure\u0111aj treba samo odaslati povratni signal i tako \"imitirati\" postojanje klju\u010da u blizini vozila \u2013 i ono se otklju\u010dava, javlja Bug.\nPropust je lociran u \u010dipu DST80 proizvo\u0111a\u010da Texas Instrumentsa, ka\u017eu istra\u017eiva\u010di. On ima ugra\u0111enu kriptografsku za\u0161titu, no proizvo\u0111a\u010di vozila nisu koristili njegovu punu mogu\u0107nost 80-bitne enkripcije, ve\u0107 su se zadr\u017eali na 24-bitnoj za\u0161titi \u2013 koju je u ovoj varijanti mogu\u0107e ra\u010dunalom probiti u djeli\u0107u sekunde i tako klonirati klju\u010d. Lo\u0161a implementacija sigurnosnog rje\u0161enja u ovom slu\u010daju omogu\u0107ava kra\u0111u vozila.\nTesla zakrpana, ostali ne\nIz Tesle su ve\u0107 objavili kako su zakrpom za firmware na pogo\u0111enim Modelima S ve\u0107 onemogu\u0107ili iskori\u0161tavanje ovog propusta, dok kod ostalih ne postoji mogu\u0107nost over-the-air nadogradnje pa samim time niti ispravljanja ovog propusta.\nToyota, Kia i Hyundai poru\u010dili su kako su zahva\u0107eni stariji modeli automobila i da taj propust ne predstavlja preveliku opasnost za njihove vlasnike.\nTo su argumentirali \u010dinjenicom da bi za ovakvo hakiranje trebalo posjedovati specijalizirani ure\u0111aj koji nije javno dostupan. Me\u0111utim, istra\u017eiva\u010di se s time ne sla\u017eu i poru\u010duju kako su oni dokazali da koncept funkcionira i s kori\u0161tenjem vrlo pristupa\u010dnog hardvera.\nU svojem radu ipak nisu otkrili sve detalje otkrivenog propusta kako ne bi kradljivcima olak\u0161ali posao.\n"
        },
        {
            "subtitle": "Voza\u010di",
            "intro": "Na svim dionicama savjetuje se oprezna vo\u017enja i podsje\u0107a da je posjedovanje zimske opreme zakonski obvezno.",
            "info": "\n\n\nAutoMoto\n\n /\n\n\nStanje na cestama\n\n |\n10. 03. 2020. u 08:20\nBljesak.info\n",
            "title": "Posjedovanje zimske opreme jo\u0161 je obvezno",
            "article": "\nTekst \u010dlanka se nastavlja ispod baneraNa smanjenu vidljivost zbog magle ovoga jutra upozorava se na cestovnim pravcima: Zenica-Doboj, Tuzla-Zvornik i Tuzla-Ora\u0161je.\nNa svim dionicama savjetuje se oprezna vo\u017enja i podsje\u0107a da je posjedovanje zimske opreme zakonski obvezno.\nZbog redovnog servisiranja tunela O\u0161trik i Vukov Gaj, ve\u010deras od 19.00 sati do 06.00 sati ujutro za promet \u0107e biti zatvorena dionica autoceste A-1 Sarajevo sjever \u2013 Butila (smjer Sarajevo sjever-Butila).\nDanas od 08.00 do 16.00 sati izvodit \u0107e se radovi na mostu u Reljevu na magistralnoj cesti Jo\u0161anica-Stup. Na ovoj dionici prometovat \u0107e se usporeno, jednom trakom.\nNa magistralnoj cesti Jajce-Crna Rijeka u mjestu Ugarak, zbog sanacijskih radova od 07.00 do 16.00 sati dolazi do povremenih polusatnih obustava (uz 15-minutno propu\u0161tanje vozila). Iza 16 sati na ovoj dionici prometuje se naizmjeni\u010dno, jednom trakom.\nObustava prometa zbog sanacijskih radova na snazi je i na putnom pravcu Crna Rijeka-Mrkonji\u0107 Grad u mjestu Bjelajce od 09.00 do 15.00 sati.\nNa magistralnoj cesti Zenica-Nemila, kroz tunel Vranduk, od 05.00 do 21.00 sat prometuje se dvosmjerno. Od 21.00 sat do 00.30 sati vozila se propu\u0161taju naizmjeni\u010dno, dok je od 00.30 do 05.00 sati promet kroz tunel obustavljen. Za vrijeme obustave vozila do 7,5 tona ukupne mase mogu koristiti obilaznicu kroz naselje Tetovo, a vozila iznad 7,5 tona alternativne pravce Doboj-\u0160i\u0107ki Brod- Sarajevo i \u017dep\u010de-Zavidovi\u0107i-Olovo-Sarajevo.\nNa grani\u010dnim prijelazima zadr\u017eavanja nisu du\u017ea od 30 minuta.\nZbog radova na izgradnji novog grani\u010dnog prijelaza obustavljen je promet na grani\u010dnom prijelazu Deleu\u0161a-Vra\u0107enovi\u0107i, priop\u0107eno je iz BIHAMK-a.\n"
        },
        {
            "subtitle": "HAK",
            "intro": "Ostavite li automobil dugo na parkirali\u0161tu i ne vozite li ga tjednima, mogli biste imati velikih problema. Mnogi dijelovi vozila, naime, ne podnose dugo stajanje.",
            "info": "\n\n\nAutoMoto\n\n /\n\n\nFlash\n\n |\n09. 03. 2020. u 18:50\nHAK\n",
            "title": "Ako vam je automobil dugo parkiran i ne vozite ga mogli biste imati velikih problema",
            "article": "\nTekst \u010dlanka se nastavlja ispod banera\nIlustracija / Mnogi dijelovi vozila ne podnose dugo stajanje\nOstavite li automobil dugo na parkirali\u0161tu i ne vozite li ga tjednima, mogli biste imati velikih problema. Mnogi dijelovi vozila, naime, ne podnose dugo stajanje.\nAkumulator se prazni kad automobil stoji. Jednostavno! Ne vozite li automobil tjednima, vjerojatno \u0107e se isprazniti, odnosno ne\u0107ete mo\u0107i uklju\u010diti motor.\n\u00a0\nDiskovi na ko\u010dnicama \u0107e zahr\u0111ati i prva ko\u010denja \u0107e biti daleko od performansi ko\u010dnica kad su potpuno ispravne. Ko\u010diona sila bit \u0107e mnogo slabija i morat \u0107e pro\u0107i neko vrijeme prije nego \u0161to se ko\u010dnice vrate punoj funkcionalnosti. Ostavljate li automobil da stoji du\u017ee vrijeme ne pote\u017eite ru\u010dnu ko\u010dnicu, jer bise plo\u010dice i diskovi mogli zaglaviti.\nDugim stajanjem na jednom mjestu gume \u0107e se vjerojatno deformirati. Provjerite ih kod servisera, pogotovo ako osjetite vibracije kojih nije bilo prije nego \u0161to ste posljednji put vozili.\nParkirate li vozilo zimi i puno je soli, ne treba posebno napominjati kakav \u0107e utjecaj imati na limene povr\u0161ine automobila. Korozija ne\u0107e biti vidljiva odmah, ali \u0107e se definitivno br\u017ee razviti.\nOstavite li automobil u \u010dijem interijeru ima mnogo vlage, velika je vjerojatnost da \u0107e vas, kad mu se vratite nakon nekoliko tjedana, osupnuti neugodan miris. Parkirate li u gara\u017ei, uvijek ostavite prozore lagano spu\u0161tene \u2013 tek toliko da zrak ulazi u kabinu.\nU rezervoaru bi se mogla stvoriti hr\u0111a zbog kondenzacije. Zbog toga biste, prije dugotrajnog parkiranja, trebali napuniti rezervoar gorivom.\n"
        },
        {
            "subtitle": "Novinarstvo danas",
            "intro": "Komentirao je odluku Nogometnog saveza BiH prema kojoj se utakmice Premijer lige u idu\u0107a dva kola igraju bez prisustva gledatelja.",
            "info": "\n\n\nSport\n\n /\n\n\nFlash\n\n |\n11. 03. 2020. u 12:51\nBljesak.info\n",
            "title": "Baho Topalbe\u0107irevi\u0107 odu\u0161evio studente pri\u010dom o \u017eivotu sportskog novinara",
            "article": "\nTekst \u010dlanka se nastavlja ispod banera''Ni\u0161ta tako ne okuplja mase, ne uzbu\u0111uje ljude, nema nigdje toliko adrenalina kao u sportu i onda se to prenosi na dr\u017eavu i ljude. Spojimo se s evenutalnim uspjehom svog kluba i dr\u017eave'', kazao je poznati sportski komentator i novinar Sabahudin Topalbe\u0107irevi\u0107 koji je odr\u017eao predavanje o temi ''Sportski uspjesi u funkciji promocije dr\u017eave'' na Filozofskom fakultetu Sveu\u010dili\u0161ta u Mostaru.\u00a0\nNavode\u0107i primjere Luke Modri\u0107a, Edina D\u017eeke i Novaka \u0110okovi\u0107a, zapitao se koji politi\u010dar na toliki na\u010din ispromovirati vlastitu dr\u017eavu.\u00a0\n\nFoto: Bljesak.info / Sabahudin Topalbe\u0107irevi\u0107\nTo je na\u0161 veliki problem, ako prvih 15 minuta gledamo samo politi\u010dare. Danas se sve promjenilo, brzina, mediji, novinari, u kojima svako dobiva \u0161ansu bez provjere. Va\u017eno je imati objektivne novinare \u0161to je danas najte\u017ee.\u00a0\nKomentirao\u00a0je odluku Nogometnog saveza BiH prema kojoj se utakmice Premijer lige u idu\u0107a dva kola igraju bez prisustva gledatelja.\n\"Brine me ova situacija sa koronavirusom i to pokazuje koliko je sport va\u017ean. \u0160to je utakmica bez navija\u010da? Za\u0161to? Ja bih sve utakmice odgodio i ne bih dao da se igra pred praznim tribinama. Bolje odgoditi mjesec dana, pa ubrzati natjecanje i da publika do\u0111e na stadion. I onako u Bosni i Hercegovini nema puno publike i ovo malo \u0161to dolazi treba da ih otjeramo\", naveo je Topalbe\u0107irevi\u0107.\n\nFoto: Bljesak.info / Predavanje Sabahudina Toplabe\u0107irevi\u0107a\nIzvje\u0161tavao je s Olimpijskih igara u Sydneju i Pekingu, \u010detiri Svjetska i Europska prvenstva u nogometu, stotine prijenosa utakmica Lige prvaka od toga 51 utakmicu u\u017eivo.\nBio je na 19 finala Lige prvaka, od \u010dega je devet prenosio za Javni servis po \u010demu je apsolutni rekorder u regiji. Autor je nekoliko sportsko \u2013 dokumentarnih filmova koji govore o velikim regionalnim sportskim imenima.\nPreno\u0161enje utakmica Lige prvaka i utakmica reprezentacije ipak mu je, istaknuo je, najdra\u017ee.\u00a0\n\nFoto: Bljesak.info / Sabahudin Topalbe\u0107irevi\u0107\n\u00a0\n"
        },
        {
            "subtitle": "Sve ja\u010di i zreliji",
            "intro": "''Smatramo da smo jedna ustanova koja radi svakodnevno na potpunoj inkluziji djece i mladih sa pote\u0161ko\u0107ama u razvoju u sve sfere dru\u0161tva'', istaknula je Mezit. ",
            "info": "\n\n\nLifestyle\n\n /\n\n\nFlash\n\n |\n11. 03. 2020. u 10:44\nBljesak.info\n",
            "title": "Dan Los Rosalesa: Ustanova koja svojim korisnicima pru\u017ea \u0161ansu za ravnopravan \u017eivot",
            "article": "\nTekst \u010dlanka se nastavlja ispod banera''Iz dana u dan sve smo zreliji, ja\u010di i izrastamo u jednu ustanovu koja je sigurno jedinstvena u Mostaru, HN\u017d-u i \u0161ire'', kazala je direktorica centra 'Los Rosales' Mirna Mezit na sve\u010danosti dana ovog centra.\u00a0\nCentar 'Los Rosales' trenuta\u010dno ima 130 korisnika, starosne dobi od 2 do 45-50 godina.\u00a0\n''Imamo pred\u0161kolski odgoj, osnovnu \u0161kolu, radno\u00a0rehabilitacijske radionice za korisnike iznad 18 godina, rezidentni smje\u0161taj u kojem djeca borave od ponedjeljka do petka. Smatramo da smo jedna ustanova koja radi svakodnevno na potpunoj inkluziji djece i mladih sa pote\u0161ko\u0107ama u razvoju u sve sfere dru\u0161tva'', istaknula je Mezit.\u00a0\nOvogodi\u0161nju sve\u010danost svojim prisustvom uveli\u010dao je zamjenik veleposlanika \u0160panjolske u BiH\u00a0Nu\u00f1o Santos.\n''Los Rosales i ono \u0161to oni rade simbolizira ono \u0161to \u0160panjolska \u017eeli podi\u0107i u\u00a0BiH, u ovom slu\u010daju integracija osoba s posebnim potrebama, ali i integraciju svih. Rezultati Los Rosalesa zaista su izuzetni i metode koji oni ovdje primjenjuju o\u010digledno odli\u010dne budu\u0107i da je me\u0111u roditeljima u ovoj regiji to postao referentni centar'', kazao je\u00a0Nu\u00f1o Santos.\nPrema rije\u010dima Mezit, potrebe za ovakvim uslugama su sve ve\u0107e i ve\u0107e, ''posebno kada se osvrnemo da je ovakvih ustanova jako malo, prije smo mislili da su ovakve ustanove zatvorenog tipa, diskriminacijske, a mi svakodnevno razuvjeravamo ljude da to nije to\u010dno i da smo veoma otvorena ustanova, da korisnicima i djeci pru\u017eamo \u0161ansu da budu ravnopravni \u010dlanovi dru\u0161tva i sudjeluju u svim sferama \u017eivota''.\nNa sve\u010danosti najmla\u0111i korisnici su imali priliku sudjelovati na modnoj reviji pod sloganom ''Budi ponosan''.\n"
        },
        {
            "subtitle": "Slavna manekeknka",
            "intro": "Lijepa Britanka objavila je fotografiju na kojoj je neprepoznatljiva jer se uvukla u bijelo odijelo, na sebi ima nao\u010dale, plavu masku preko lica te ru\u017ei\u010daste kirur\u0161ke rukavice.",
            "info": "\n\n\nLifestyle\n\n /\n\n\nFlash\n\n |\n11. 03. 2020. u 10:43\nBljesak.info\n",
            "title": "Nitko je nije prepoznao ispod za\u0161titne maske i odijela",
            "article": "\nTekst \u010dlanka se nastavlja ispod banera\nFoto:Facebook / Naomi Campbell spremna za put\nManekenka Naomi Campbell pro\u0161le godine je objavila video kako dezinficira svoje avionsko sjedalo te se snimka odmah pro\u0161irila u svim medijima, a sada je otkrila detaljne metode pomo\u0107u kojih se namjerava za\u0161tititi od koronavirusa.\n\nFoto:Facebook / Naomi Campbell spremna za put\nLijepa Britanka objavila je fotografiju na kojoj je neprepoznatljiva jer se uvukla u bijelo odijelo, na sebi ima nao\u010dale, plavu masku preko lica te ru\u017ei\u010daste kirur\u0161ke rukavice.\n\nFoto:Facebook / Naomi Campbell spremna za put\n\"Sigurnost na prvom mjestu, vi\u0161a razina. Cijeli video objavit \u0107u na svom kanalu na YouTubeu uskoro\", napisala je 49-godi\u0161nja manekenka na Instagramu.\n\nFoto:Facebook / Naomi Campbell spremna za put\nSupermodel \u010desto s fanovima na dru\u0161tvenim mre\u017eama dijeli metode higijenske za\u0161tite. Istaknula je da voli putovati, no uvijek pripazi na to da je njezino zdravlje sigurno, prenosi Dnevnik.hr.\n"
        },
        {
            "subtitle": "Napretkov tjedan kulture",
            "intro": "Ova izlo\u017eba se odr\u017eala u Hrvatskom domu hercega Stjepan Kosa\u010da kao jedan od pet kulturnih doga\u0111aja ove manifestacije. ",
            "info": "\n\n\nKultura\n\n /\n\n\nSlikarstvo\n\n |\n10. 03. 2020. u 20:42\nBljesak.info\n",
            "title": "Kristina \u0106avar mostarskoj publici predstavila svoj 'Conjuctio Magna'",
            "article": "\nTekst \u010dlanka se nastavlja ispod baneraAkademska slikarica Kristina \u0106avar predstavila se mostarskoj publici s 40 minijatura izra\u0111enih u ciklusu \"Conjuctio Magna\".\n''Ove minijature ra\u0111ene su u kombiniranim tehnikama. Rabila sam olovke, bojice, sprej, akril i sve drugo \u0161to mi je do\u0161lo u ruke u odre\u0111enom trenutku. Format minijature mi pa\u0161e jer u jednom trenutku mogu tretirati tri-\u010detiri mala formata i onda se vra\u0107ati i ponovno, slojem na sloj poku\u0161avati na\u0107i taj neki vizualni zvuk, ne\u0161to \u0161to mi je zatitralo i \u0161to bi se moglo dobro uklopiti u pri\u010du Conjuctio Magna\"',kazala je umjetnica na otvaranju izlo\u017ebe.\nPojasnila je da je \"Conjuctio Magna\" termin koji su koristili srednjovjekovni astronomi za betlehemsku zvijezdu.\n\nFoto: Bljesak.info / Otvorenje izlo\u017ebe Cojnuctio Magna\n''Ovih 40 sli\u010dica je, zapravo, traganje za tom tajnom, neiskazanim otajstvom, jer jo\u0161 uvijek se ne zna \u0161to je bila betlehemska zvijezda. Imamo samo nekoliko hipoteza i onda sam ja kroz tu pri\u010du poku\u0161ala prona\u0107i sebe, neki svoj vizualni izri\u010daj i tako je nastala ova moja izlo\u017eba'', dodala je \u0106avar.\n\nFoto: Bljesak.info / Otvorenje izlo\u017ebe Cojnuctio Magna\nIzlo\u017eba \"Conjuctio Magna\" dio je Napretkovog tjedna kulture, koji se od 9. do 14. o\u017eujka odr\u017eava u Mostaru.\nPo rije\u010dima dopredsjednika Hrvatskog kulturnog dru\u0161tva (HKD) Napredak - Glavne podru\u017enice Mostar Miroslava Landeke, u pet dana trajanja manifestacije mostarska publika imat \u0107e priliku u\u017eivati u glazbenom, likovnom i knji\u017eevnom programu.\n''Nadam se da \u0107e Napretkov tjedna kulture postati tradicionalan i da \u0107emo ve\u0107 sljede\u0107e godine imati bolji i bogatiji program. Nadamo se pozitivnim reakcijama javnost i na\u0161eg \u010dlanstva'', dodao je Landeka.\n\nFoto: Bljesak.info / Otvorenje izlo\u017ebe Cojnuctio Magna\n\nFoto: Bljesak.info / Otvorenje izlo\u017ebe Cojnuctio Magna\nKristina \u0106avar ro\u0111ena je 1985. u Doboju. Osnovnu \u0161kolu zavr\u0161ila je u \u017dep\u010du, op\u0107u gimnaziju u Katoli\u010dkom \u0161kolskom centru \"Don Bosco\" u istom gradu, a na Akademiji likovnih umjetnosti u \u0160irokom Brijegu diplomirala je 2008. u klasi prof. Ante Kajini\u0107a, slikarski odjel.\nPoslijediplomski studij Ars sacra na \u0161irokobrije\u0161koj akademiji zavr\u0161ila je 2010. kod istog profesora.\n\u010clanica je Udru\u017eenja likovnih umjetnika Bosne i Hercegovine, Dru\u0161tva hrvatskih likovnih umjetnika Federacije BiH, Udru\u017eenja likovnih umjetnika EN FACE te Udru\u017eenja likovnih stvaralaca \u0160abac, Srbija. Dobitnica je brojnih nagrada i priznanja za umjetni\u010dki rad.\n\nFoto: Bljesak.info / Otvorenje izlo\u017ebe Cojnuctio Magna\n"
        },
        {
            "subtitle": "I novi kruh",
            "intro": "Kruh za dijabeti\u010dare koji ima 30 posto manje probavljivih ugljikohidrata od kruha normalnog sastava. Kruh je primarno namijenjen osobama oboljelim od dijabetesa.",
            "info": "\n\n\nLifestyle\n\n /\n\n\nZdravlje\n\n |\n10. 03. 2020. u 18:30\nBljesak.info\n",
            "title": "Mostar: Dijabeti\u010dari upoznali va\u017enost dobre prehrane",
            "article": "\nTekst \u010dlanka se nastavlja ispod banera\"Va\u017enost prehrane u kontroli dijabetesa\" naziv je predavanja koje je odr\u017eano u maloj dvorani HD herceg Stjepana Kosa\u010da u Mostaru.\nNa predavanju je o regulaciji dijabetesa govorio prof. dr. sc. Danijel Pravdi\u0107, endokrinolog u Sveu\u010dili\u0161noj klini\u010dkoj bolnici Mostar i izvanredni profesor Medicinskog fakulteta, dok\u00a0je o na\u010dinu prehrane i kombiniranju namirnica kroz prakti\u010dne primjere govorila magistrica nutriocionizma, Nevena Pand\u017ea, nutricionistica SKB-e.\nPravdi\u0107 je upoznao posjetitelje o savjetovali\u0161tu i materijalima za edukaciju s kojima raspola\u017ee.\u00a0\n''Moje predavanje uvelo je posjetitelje u to \u0161to je \u0161e\u0107erna bolest, kako do nje dolazi i kakve smo iskorake napravili u posljednje vrijeme po pitanju edukacija i ostalih oblika terapija koje provodimo na na\u0161em odjelu pa su se dijabeti\u010dari tipa 1 mogli upoznati s tim prednostima'', kazao je prof. Pravdi\u0107.\n\nFoto: Bljesak.info / Predavanje o va\u017enosti prehrane u kontroli dijabetesa\nPredavanje organizira Udruga dijabeti\u010dara u HN\u017d \"Insula\" uz potporu \"Klas\" Sarajevo \u010diji su predstavnici ovom prigodom svim posjetiteljima predstavili i uru\u010dili svoj novi proizvod \"Kruh za dijabeti\u010dare\", novitet koji dolazi iz kompanije Klas.\nAmela Kali\u0107, menad\u017eerica ''Klasa'' kazala je kako ''Klas'' \u017eeli svojim potro\u0161a\u010dima pru\u017eiti pravi i kvalitetan proizvod namjenski kreiran za dijabetes.\n''To je novitet na podru\u010dju BiH i drago nam je da radimo sa jednim ovakvim udru\u017eenjem koje se istinski trudi promovirati svijest o dijabetesu'', kazala je Kali\u0107.\n\nFoto: Bljesak.info / Predavanje o va\u017enosti prehrane u kontroli dijabetesa\nKruh za dijabeti\u010dare koji ima 30 posto manje probavljivih ugljikohidrata od kruha normalnog sastava. Kruh je primarno namijenjen osobama oboljelim od dijabetesa.\nPredsjednik udruge Insula kazao je kako je ovaj doga\u0111aj odra\u0111en spontano ''Klasom'' te da su htjeli saznati ne\u0161to vi\u0161e o novom proizvodu te \u0161iru masu upoznati s njegovim prednostima.\n"
        },
        {
            "subtitle": "Popijte kavu",
            "intro": "Kafeterija je smje\u0161tena na posljednjem katu centru Rizea, a vlasnik Bakir je kupio \u010detiri \"bube\" i podigao ih u objekt.",
            "info": "\n\n\nAutoMoto\n\n /\n\n\nFlash\n\n |\n10. 03. 2020. u 17:23\nBljesak.info\n",
            "title": "\"Bube\" na fasadi: Kafeterija posve\u0107ena kultnom automobilu",
            "article": "\nTekst \u010dlanka se nastavlja ispod baneraUgostitelj Gokhan Bakir je kafeteriju na posljednjem katu zgrade ukrasio Volkswagen bubama, a dva popularna vozila doslovno su zaka\u010dena na panou s imenom kafeterije, javlja Anadolu Agency (AA).\nBrojne su manifestacije u svijetu posve\u0107ene Volkswagen bubama, automobilima koji u\u017eivaju kultni status u svijetu, a idejnim tvorcem tog vozila smatra se njema\u010dki in\u017eenjer Ferdinand Porsche.\n\nFoto: AA / Kafeterija posve\u0107ena kultnom automobilu\nU turskom gradu Rize postoji \"WossWossCoffee\" \u010diji interijer i eksterijer su u potpunosti ukra\u0161eni \"bubama\" i koji slovi za mjesto susreta ljubitelja tog automobila iz cijele Turske i \u0161ire.\nKafeterija je smje\u0161tena na posljednjem katu centru Rizea, a vlasnik Bakir je kupio \u010detiri \"bube\" i podigao ih u objekt.\n\nFoto: AA / Kafeterija posve\u0107ena kultnom automobilu\nKako bi stvorio jedinstven koncept, Bakir je dvije \u017eute \"bube\" postavio na pano na fasadi povrh zgrade na kojem stoji i naziv kafeterije \"WossWossCoffee\".\n\nFoto: AA / Kafeterija posve\u0107ena kultnom automobilu\nPreostale dvije \"bube\", tirkizno-plavu i bordo, razdvojio je napola i unutar njih postavio stolove kako bi gosti mogli imati jedinstven ugo\u0111aj dok kafu ili \u010daj piju u kultnom automobilu.\n\"\u017delja mi je bila da Rize dobije jedinstvenu kafeteriju. Stru\u010dni ljudi su uspjeli napraviti dobar posao. Reakcije ljudi su pozitivne\", kazao je Bakir.\nIsti\u010du\u0107i kako farovi \"buba\" oka\u010denih na fasadi no\u0107u sijaju, Bakir je kazao da je rije\u010d o automobilima iz 30-tih godina pro\u0161log\u00a0stolje\u0107a.\n\nFoto: AA / Kafeterija posve\u0107ena kultnom automobilu\n"
        },
        {
            "subtitle": "Smotra",
            "intro": "Budu\u0107i studenti mogli su se upoznati sa sveu\u010dili\u0161nim programima, kao i uvjetima upisa.",
            "info": "\n\n\nSci-Tech\n\n /\n\n\nObrazovanje\n\n |\n10. 03. 2020. u 16:17\nBljesak.info\n",
            "title": "Sveu\u010dili\u0161te zainteresiralo maturante iz Srednjobosanske \u017eupanije",
            "article": "\nTekst \u010dlanka se nastavlja ispod baneraSveu\u010dili\u0161te u Mostaru, u suradnji s nadle\u017enim \u017eupanijskim ministarstvom, organiziralo je smotru za budu\u0107e studente koja je odr\u017eana u Kiseljaku u Srednjoj \u0161koli Ivana Gorana Kova\u010di\u0107a.\n\nFoto: SUM / Smotra SUM-a\nNa smotri su se u\u010denicima zavr\u0161nih razreda srednjih \u0161kola i svim zainteresiranim predstavili fakulteti Sveu\u010dili\u0161ta u Mostaru: Agronomski i prehrambeno-tehnolo\u0161ki fakultet, Ekonomski fakultet, Filozofski fakultet, Fakultet prirodoslovno-matemati\u010dkih i odgojnih znanosti, Fakultet strojarstva i ra\u010dunarstva, Medicinski fakultet, Pravni fakultet, Fakultet zdravstvenih studija, Gra\u0111evinski fakultet, Farmaceutski fakultet, Akademija likovnih umjetnosti, Studentski centar i Studentski zbor.\n\nFoto: SUM / Smotra SUM-a\n''Studenti su na prvom mjestu na Sveu\u010dili\u0161tu u Mostaru i to je poruka koju smo htjeli, prenijeti maturantima Sredi\u0161nje Bosne i nadamo se kako \u0107emo ih pozdraviti i po\u010detkom listopada kada se upi\u0161u kod nas na Sveu\u010dili\u0161te u Mostaru'', kazao je \u017deljko Perkovi\u0107 predsjednik Studentskog zbora.\nBudu\u0107i studenti mogli su se upoznati sa sveu\u010dili\u0161nim programima, kao i uvjetima upisa. Nazo\u010dnima se obratila prorektorica prof. dr. Sanja Bijak\u0161i\u0107 naglasiv\u0161i kako je Sveu\u010dili\u0161te u Mostaru jedno od osam visoko\u0161kolskih obrazovnih institucija koje je uspje\u0161no reakreditirano od nadle\u017enih institucija \u0161to studentima osigurava jednakopravnost i priznatost diploma s ostalim europskim visoko\u0161kolskim institucijama.\n\nFoto: SUM / Smotra SUM-a\n''Sveu\u010dili\u0161ne programe prilago\u0111avamo kako bi studenti u moderno opremljenim kabinetima usvojili nova znanja i vje\u0161tine. Sustavno radimo na motivaciji studenata da kroz prakti\u010dna u\u010denja u na\u0161im nastavnim bazama iz gospodarskog sektora stje\u010du iskustva koja \u0107e ih nakon zavr\u0161etka studija \u010diniti konkurentnim na tr\u017ei\u0161tu rada'', isti\u010de prorektorica Bijak\u0161i\u0107.\nOvo je bila prva u nizu smotri koje su planirane s ciljem upoznavanja srednjo\u0161kolaca sa studijskim programima koji se mogu studirati na Sveu\u010dili\u0161tu u Mostaru.\n\nFoto: SUM / Smotra SUM-a\n"
        },
        {
            "subtitle": "Prezentacija Hercegovine",
            "intro": "Ru\u010dno izra\u0111eni nakit nekoliko ve\u0107 afirmiranih umjetnika, i modernog ali i tradicionalnog dizajna, ali likeri, marmelade i rakije iz doma\u0107e proizvodnje lokalnih obiteljskih gospodarstava s naglaskom na ekolo\u0161ku proizvodnju pune police ove trgovine.",
            "info": "\n\n\nGospodarstvo\n\n /\n\n\nPromo\n\n |\n10. 03. 2020. u 14:55\nBljesak.info\n",
            "title": "Na Starom Mostu otvorena Handmade art gallery"
        },
        {
            "subtitle": "Droga",
            "intro": "Pripadnici SIPA-e su na podru\u010dju Mostara, Kiseljaka i Stoca uhitili \u0161est osoba i oduzeli do sada tri tone skunka. Prona\u0111en je veliki iznos novca. Ukupno je SIPA zadokumentirala sedam tona narkotika.",
            "info": "\n\n\nVijesti\n\n /\n\n\nCrna Kronika\n\n |\n10. 03. 2020. u 10:50\nBljesak.info\n",
            "title": "Velika akcija SIPA-e i na podru\u010dju Mostara: Uhi\u0107ena \u0161estorica, oduzete oko tri tone skunka",
            "article": "\nTekst \u010dlanka se nastavlja ispod baneraPripadnici Dr\u017eavne agencije za istragu i za\u0161titu (SIPA) uhitili su jutros, na podru\u010dju Mostara, Kiseljaka i Stoca \u0161est osoba zbog trgovine drogom. Jedan od osumnji\u010denih uhi\u0107en je u Trebinju.\nU nastavku operativne akcije kodnog naziva 'SKY', policijski slu\u017ebenici Dr\u017eavne agencije za istrage i za\u0161titu, li\u0161ili su slobode \u0161est osoba zbog postojanja osnova sumnje da su po\u010dinila\u00a0kazneno\u00a0djelo iz \u010dlana 250.\u00a0Kaznenog\u00a0zakona Bosne i Hercegovine 'Organizirani kriminal', u vezi sa kaznenim djelom iz \u010dlana 195. 'Neovla\u0161teni promet opojnim drogama' istog zakona.\nU\u00a0tijeku\u00a0su pretresi na \u010detiri lokacije u Stocu, Trebinju i Kiseljaku i u dosada\u0161njem dijelu operativnih aktivnosti, policijski slu\u017ebenici su otkrili i privremeno oduzeli vi\u0161e stotina\u00a0tisu\u0107a eura, tri tzv. 'kripta' telefona, vi\u0161e mobilnih telefona, odre\u0111enu koli\u010dinu opojne droge kao i druge predmete i tragove koji se mogu dovesti u vezu sa naprijed navedenim\u00a0kaznenim\u00a0djelima.\u00a0\n\nFoto: Sipa / Zaplijenjena droga\nPostoje osnovi sumnje da su se gore navedene osobe, s ciljem sticanja protupravne imovinske koristi, bavile neovla\u0161tenim me\u0111unarodnim prometom opojnih droga, odnosno da se isti dovode u vezu sa krijum\u010darenjem najmanje sedam tona opojne droge cannabis sativa iz Albanije i Crne Gore u Bosnu i Hercegovinu i Republiku Hrvatsku, kao i dalje u zemlje Europske Unije.\nOd navedene koli\u010dine policijski slu\u017ebenici SIPA-e su u proteklih 20 mjeseci zaplijenili oko tri tone opojne droge cannabis sativa u vi\u0161e odvojenih operativnih akcija. Nakon izv\u0161ene kriminalisti\u010dke obrade u prostorijama SIPA-e,\u00a0osobe\u00a0li\u0161ene slobode \u0107e biti predate u dalju nadle\u017enost\u00a0Tu\u017eiteljstvu\u00a0Bosne i Hercegovine.\nNavedene aktivnosti vr\u0161e se po naredbama Suda BiH i\u00a0Tu\u017eiteljstva\u00a0BiH.\n\u00a0\n"
        },
        {
            "subtitle": "Dijalog i po\u0161tivanje",
            "intro": "''Treba nam svima kulture, u punom smislu rije\u010di: dijaloga, po\u0161tivanja i uva\u017eavanja jednih drugih'', kazao je Landeka.",
            "info": "\n\n\nKultura\n\n /\n\n\nGlazba\n\n |\n09. 03. 2020. u 20:10\nBljesak.info\n",
            "title": "Po\u010deo Napretkov tjedan kulture: Svima nam je potrebna ",
            "article": "\nTekst \u010dlanka se nastavlja ispod baneraKoncertom klasi\u010dne glazbe po\u010dela je kulturna manifestacija ''Napretkov tjedan kulture'' u organizaciji HKD 'Napredak' koja \u0107e trajati sve do 14. o\u017eujka.\u00a0\n\nFoto: Bljesak.info / Koncert klasi\u010dne glazbe\nNastupili su\u00a0tambura\u0161ki sastav 'Misericordia' dok su solisti bili prof. Brigita \u0160ili\u0107 (klavir), prof. Nikolina \u0160u\u0161ak (flauta), prof. Monija Jarak Mikuli\u0107 (mezzosopran), Sara Brki\u0107 (violina), Nika Gad\u017ei\u0107 (violina).\nDopredsjednik HKD Napredak Mostar Miroslav Landeka istaknuo je kako su klju\u010dne rije\u010di ove manifestacije kultura i napredak cijelog dru\u0161tva.\n''Treba nam svima kulture, u punom smislu rije\u010di: dijaloga, po\u0161tivanja i uva\u017eavanja jedni drugih'', kazao je Landeka.\n\nFoto: Bljesak.info / Koncert klasi\u010dne glazbe\n"
        },
        {
            "subtitle": "Strate\u0161ki dokument",
            "intro": "Strategija je integrisani, multisektorski strate\u0161ki dokument Federacije Bosne i Hercegovine koji definira javne politike i usmjerava razvoj na teritoriji FBiH.",
            "info": "\n\n\nVijesti\n\n /\n\n\nFlash\n\n |\n09. 03. 2020. u 14:12\nBljesak.info\n",
            "title": "U Mostaru predstavljena Strategija razvoja Federacije BiH 2021-2027.",
            "article": "\nTekst \u010dlanka se nastavlja ispod baneraU zgradi Vlade Federacije BiH u ponedjeljak 9. o\u017eujka u Mostaru je predstavljena Strategija razvoja Federacije BiH 2021.-2027., koju po odluci Vlade Federacije Bosne i Hercegovine vodi Federalni zavod za programiranje razvoja.\u00a0\nStrategija je integrirani, multisektorski strate\u0161ki dokument Federacije Bosne i Hercegovine koji definira javne politike i usmjerava razvoj na teritoriju FBiH. To je podloga za uskla\u0111ivanje i izradu sektorskih strategija, strategija razvoja \u017eupanija i jedinica lokalne samouprave, te osnovna platforma socioekonomskog razvoja FBiH.\u00a0\n\n\u00a0 / U Mostaru predstavljena Strategija razvoja Federacije BiH 2021-2027.\nZavod je glavni koordinator procesa izrade Strategije razvoja Federacije. Kroz radne grupe u procesu konzultacija sudjelovalo je 476 sudionika iz nacionalnih institucija, \u017eupanija, jedinica lokalne samouprave, poslovne zajednice, nevladinog sektora, akademske zajednice, te ostalih socio-ekonomskih aktera i zainteresiranih strana.\u00a0\nU izradi Strategije sudjelovali su predstavnici Zavoda, direktor Ureda premijera Vlade FBiH i eksterni eksperti za pojedine oblasti i podoblasti.\u00a0\n\n\u00a0 / U Mostaru predstavljena Strategija razvoja Federacije BiH 2021-2027.\n\u00a0\u201cUspostavljene su \u010detiri tematske grupe: ekonomski razvoj, dru\u0161tveni razvoj, odr\u017eivi infrastrukturni i prostorni razvoj, te dobra i inkluzivna uprava sa podgrupama. Smjernice za izradu ovog dokumenta dobili smo na temelju analize dostupnih strate\u0161kih dokumenata sa nacionalnog i entitetskog nivoa, \u017eupanija, planskih dokumenata u okviru EU IPA, preporuke EU, Agenda UN o ciljevima odr\u017eivog razvoja 2030. i drugih relevantnih podataka.\u201c kazala je prof.dr.sc. Mirjana Mili\u0107evi\u0107 eksterni ekspert za izradu podoblasti ruralnog razvoja, turizma i upravljanja prirodnim resursima i okoli\u0161a.\n\u201cOvaj dokument nastaje u va\u017enom period kada je u BiH zapo\u010det proces implementacije ciljeva odr\u017eivog razvoja iz Agende UN 2030. i izrada Strategije pametne specijalizacije. Imamo usugla\u0161enu Reformska agenda 2 kao nastavak socioekonomskih reformi i zavr\u0161en Upitnik Europske komisije.\u00a0\n\n\u00a0 / U Mostaru predstavljena Strategija razvoja Federacije BiH 2021-2027.\nDefinirali smo viziju razvoja Federacije BiH kroz pet klju\u010dnih strate\u0161kih ciljeva koji \u0107e se implementirati putem definiranih mjera u \u0161estogodi\u0161njem periodu. Glavni strate\u0161ki ciljevi su ubrzan ekonomski razvoj, inkluzivan i prosperitetan dru\u0161tveni razvoj gdje obrazovanje i zdravlje imaju klju\u010dnu ulogu u razvoju ljudskog kapitala, potom odr\u017eiv okoli\u0161ni razvoj gdje je Posebna pa\u017enja posve\u0107ena zaustavljanju negativnih trendova u okoli\u0161u, efikasan razvoj infrastrukture koji kroz razvoj ekonomije i dru\u0161tva zahtijeva izgradnju i odr\u017eavanje transportne, telekomunikacijske, energetske i komunalne infrastructure te efikasne, transparentne i odgovorne javne institucije utemeljene na vladavini prava i primjerene potrebama zemlje vi\u0161eg srednjeg dohotka i u funkciji gra\u0111ana, firmi i drugih aktera dru\u0161tvene zajednice.\u201d dodala je prof.dr.sc Mili\u0107evi\u0107.\n\u00a0\n"
        },
        {
            "subtitle": "\u010cestitke",
            "intro": "Polaganje je odr\u017eano u dva termina, a pred komisiju su iza\u0161li prvo u\u010denici koji su polagali za \u017euti pojas, te potom malo iskusniji kandidati.",
            "info": "\n\n\nSport\n\n /\n\n\nOstali sportovi\n\n |\n09. 03. 2020. u 13:45\nBljesak.info\n",
            "title": "Borsini u\u010denici polo\u017eili za nove pojaseve",
            "article": "\nTekst \u010dlanka se nastavlja ispod baneraU judo klubu Borsa odr\u017eano je polaganje za \u017euti i \u017euto-naran\u010dasti pojas,a 52 u\u010denika uspje\u0161no su polo\u017eili za vi\u0161i pojas.U\u010denici koji su se za svoje nove pojaseve pripremali u proteklom razdoblju pokazali su primjereno znanje i dobru disciplinu, te su uspje\u0161no polo\u017eili za vi\u0161u razinu.\nPolaganje je odr\u017eano u dva termina, a pred komisiju su iza\u0161li prvo u\u010denici koji su polagali za \u017euti pojas, te potom malo iskusniji kandidati.\n\u017duti pojas polo\u017eili su:Lorena Batista, Lana Vranje\u0161, Eva Vranje\u0161, Nikola Majerski, Josip Zadro, Kiara Krtali\u0107, Mirko Kolovrat, Ante Leko, Marin Leko, Filip Jel\u010di\u0107, Ema Margeta, Danijel Margeta, Damjan Pranji\u0107, Mateo Bo\u0161njak, Lara Knezovi\u0107, Gabrijel \u0106osi\u0107, Domagoj Juri\u0107, Matea Mari\u0107, Ivano Mari\u0107, Mateo \u0106ubela, Gabrijel \u0160arac, Lucija Ga\u0161i\u0107, Matea Pulji\u0107, Marko Dragoje, Diar Sokolaj, Gabrijel \u0110olo, Leona \u0160arac, Gabrijel Brki\u0107, Natko Rai\u010d i Ivano Bo\u0161njak, Klara So\u010de (B\u017d).\n\u017duto-naran\u010dasti pojas polo\u017eili su:Lovro Bo\u017ei\u0107. Marijeta An\u0111eli\u0107, Josipa \u0106ori\u0107, Paula Rai\u010d, Jan Barbari\u0107, Lucija Ivankovi\u0107, Jure Krtali\u0107, Ina Mari\u0107, Ljubica Rai\u010d, Katja Juri\u0107, Karlo Novak, Lorena Dujmovi\u0107, Leona \u010culjak, Lena Dre\u017enjak, Karla D\u017eidi\u0107, Antonio \u0160kutor, Luka Komadina, Iva Vrlji\u0107, Nedeljko Mari\u0107, Nika Kre\u0161i\u0107, David Bo\u0161njak i Ivana Bebek.\nSvima velike \u010destitke!\n"
        },
        {
            "subtitle": "\u0110idelija za Bljesak",
            "intro": "Naime, kako je za Bljesak.info potvrdio Hilmo \u0110idelija, \u0161ef Slu\u017ebe za inspekcijske poslove Grada Mostara, sporan je bio otpad koji se nalazio u jednom kamionu, za koji se nakon temeljitog pregleda, utvrdilo kako je rije\u010d o otpadu iz stara\u010dkog doma.",
            "info": "\n\n\nGospodarstvo\n\n /\n\n\nUlaganja\n\n |\n09. 03. 2020. u 13:26\nBljesak.info\n",
            "title": "Inspekcija potvrdila: Prijave neto\u010dne, komunalna poduze\u0107a ne odla\u017eu medicinski otpad",
            "article": "\nTekst \u010dlanka se nastavlja ispod baneraInspekcija Grada Mostara, nakon izlaska na teren i pregleda kamiona koji je po prijavi aktivista iz Gra\u0111anske inicijative 'Jer nas se ti\u010de', navodno prevozio medicinski otpad na mostarsku deponiju Uborak,utvrdila je kako se ipak ne radi o medicinskom otpadu.\nNaime, kako je za Bljesak.info potvrdio Hilmo \u0110idelija, \u0161ef Slu\u017ebe za inspekcijske poslove Grada Mostara, sporan je bio otpad koji se nalazio u jednom kamionu, za koji se nakon\u00a0temeljitog\u00a0pregleda, utvrdilo kako je rije\u010d o otpadu iz stara\u010dkog doma koji ne spada u kategoriju medicinskog otpada.\n\nPro\u010ditajte jo\u0161\n\n\n\n\nKomunalci tra\u017ee pomo\u0107; Gra\u0111ani upozoravaju na nepo\u0161tivanje 'dogovora'\n\n\n\n\n''Jutros sam iz MUP-a obavije\u0161ten kako je jedan kamion zaustavljen na ulazu u deponiju te da se u njemu navodno nalazi medicinski otpad, zbog \u010dega su tra\u017eili izlazak inspekcije na teren. Iako je to u nadle\u017enosti federalne inspekcije, na\u0161a dva inspektora su iza\u0161la na teren i prona\u0161li su vre\u0107e za koje se ustanovilo da dolaze iz Stara\u010dkog doma smje\u0161tenog u Liska ulici. U tom otpadu su prona\u0161li pelene, bo\u010dice od infuzije i tomu sli\u010dno, \u0161to ne spada u medicinski otpad. Odnosno to je komunalni otpad koji mo\u017ee nastati u svakom ku\u0107anstvu'', rekao je \u0110idelija.Tako\u0111er, istaknuo je kako su zakazali sastanak s predstavnicima ove Inicijative na kojem \u0107e im predo\u010diti rezultate inspekcijskog uvida kao i pravilnik o razvrstavanju medicinskog otpada.\n\nFoto: Bljesak.info / Gu\u017eve na ulazu\nAktivisti su u ponedjeljak jutro ukazali na nepo\u0161tivanje 'osnovnog dogovora' od strane Grada i komunalnih poduze\u0107a, navode\u0107i da se me\u0111u deponiranim sme\u0107e, ponovno nalazi i medicinski otpad. Kao jedno od mogu\u0107ih rje\u0161enja, odnosno u slu\u010daju da se ispostavi da je rije\u010d o medicinskom otpadu, naveli su kako \u0107e ponovno blokirati deponiju.\n\nPodsje\u0107amo, deponija je u ponedjeljak odblokirana te su komunalna poduze\u0107a Grada Mostara krenula s odvozom otpada nagomilanog na ulicama od 22. velja\u010de, od kada je blokada bila na snazi.\n\u00a0\n"
        },
        {
            "subtitle": "Zajednica \u017eena",
            "intro": "Ve\u010dera Zajednice \u017eena HDZ-a BiH \u010capljina i njihovih prijateljica, svih \u010dapljinki kojih je bilo oko 450 i ove godine imala je humanitarnu notu",
            "info": "\n\n\nKultura\n\n /\n\n\nFlash\n\n |\n09. 03. 2020. u 12:50\nBljesak.info\n",
            "title": "\u010capljinke prikupile 17.221,00 KM",
            "article": "\nTekst \u010dlanka se nastavlja ispod baneraPovodom obilje\u017eavanja Me\u0111unarodnog dana \u017eena, Zajednice \u017eena HDZ BiH Kraljica Katarina Kosa\u010da \u010capljina proteklog vikenda organizirala ve\u010deru donatorskog karaktera. Ve\u010dera Zajednice \u017eena HDZ-a BiH \u010capljina i njihovih prijateljica, svih \u010dapljinki kojih je bilo oko 450 i ove godine imala je humanitarnu notu. Naime cjelokupan prikupljeni iznos doniran je za potrebe i rad Doma za stare i iznemogle Domanovi\u0107i.Ovom hvale vrijednom akcijom prikupljeno je 17.221,00 KM. Tim povodom predsjedni\u0161tvo Zajednice \u017eena HDZ BiH Kraljica Katarina Kosa\u010da \u010capljina danas se sastalo s gradona\u010delnikom grada \u010capljine i predsjednikom HDZ BiH \u010capljina dr. Smiljanom Vidi\u0107em kako bi mu zahvalile za nesebi\u010dan doprinos. Predsjednica Magdalena \u0110ura\u0161kovi\u0107 u svom obra\u0107anju kazala je kako se na poseban na\u010din zahvaljuje predsjedniku dr. Vidi\u0107u koji je prepoznao njihovu ideju te je u podr\u017eao i bio pokrovitelj ove donatorske ve\u010deri, jer samim tim cjelokupna prikupljena sredstva mogu i\u0107i za potrebe Doma.Izdvojila je kako Zajednica \u017eena ima jako kvalitetnu suradnju s Gradskim odborom HDZ BIH \u010capljina kao i s Mlade\u017ei HDZ BiH \u010capljina te da je ovo samo jedna u nizu zajedni\u010dkih akcija. Sastanku je nazo\u010dila i ravnateljica Doma za stare i iznemogle osobe Domanovi\u0107i g\u0111a. Kralji\u0107 koja se tako\u0111er zahvalila na u\u010dinjenom.\n\u201eIznimna mi je \u010dast kao ravnateljici, a govorim i u ime svih svojih suradnika, \u0161to ste prepoznali na\u0161 trud i rad i odlu\u010dili ve\u010der posvetiti upravo Domu. Iznos prikupljenog novca je zbilja velik i koristim priliku da se zahvalim svim \u010dapljinskim damama koje su sudjelovale u ovom zajedni\u010dkom projektu. Nismo jo\u0161 u potpunosti usuglasili na \u0161ta \u0107emo potro\u0161iti prikupljeni novac ali svakako obe\u0107avam da \u0107e biti pametno utro\u0161en\u201c\u2013 kazala je ravnateljica Kralji\u0107. Ravnateljica je iskoristila priliku te uru\u010dila zahvalnice predsjedniku Vidi\u0107u i predsjednici \u0110ura\u0161kovi\u0107.\n"
        },
        {
            "subtitle": "Red Bull Ice Cross u Igori",
            "intro": "\u0160vicarski veteran Jim de Paoli je bio pred pobjedom u Igori, me\u0111utim, posrnuo je u posljednjem dijelu staze, \u0161to je iskoristio Luca Dallago za veoma va\u017enu pobjedu kojom se vra\u0107a u borbu za naslov najboljeg.",
            "info": "\n\n\nKultura\n\n /\n\n\nFlash\n\n |\n09. 03. 2020. u 11:03\nBljesak.info\n",
            "title": "Luca Dallago se vratio u borbu za titulu pred veliko finale u Moskvi",
            "article": "\nTekst \u010dlanka se nastavlja ispod baneraAustrijski kliza\u010d Luca Dallago pobijedio je na ATSX 500 utrci u ruskom odmarali\u0161tu Igori na Svjetskom prvenstvu Red Bull Ice Cross vrativ\u0161i se u borbu za titulu prvaka, a svoje \u0161anse za naslov su pove\u0107ali i Anais Morand u \u017eenskoj, te Arthur Richalet-Chaudeur u juniorskoj konkurenciji ove iznimno atraktivne kliza\u010dke discipline.\n\nFoto:PR / Svjetsko prvenstvo Red Bull Ice Cross\n\u0160vicarski veteran Jim de Paoli je bio pred pobjedom u Igori, me\u0111utim, posrnuo je u posljednjem dijelu staze, \u0161to je iskoristio Luca Dallago za veoma va\u017enu pobjedu kojom se vra\u0107a u borbu za naslov najboljeg. Do pobjedi\u010dkog podijuma je do\u0161ao i Finac Leevi Nakari.\nDrugi brat Dallago, Marco, napravio je gre\u0161ku i zavr\u0161io \u010detvrti zbog \u010dega vi\u0161e nije u konkurenciji za titulu pred posljednju utrku sezone, koja nosi 1000 bodova (ARSX 1000) i odr\u017ea\u0107e se u Moskvi 21. o\u017eujka.\nIpak, \u0161anse za naslov ima Luca, kojem je u potrebno da pobijedi u Moskvi, ali i da njegovi rivali Cameron Naasz iz SAD-a i Kyle Crollax iz Kanade ispadnu u polufinalnim utrkama.\n\nFoto:PR / Austrijski kliza\u010d Luca Dallago pobijedio je na ATSX 500 utrci u ruskom odmarali\u0161tu Igori\n\u0160vicarka Anais Morand se tako\u0111e nada tituli u Moskvi nakon \u0161to je u Igori pobijedila Justine Zonne iz Latvije, Ruskinju Vicoriju Senotrusovu i Austrijanku Veroniku Windisch u finalnoj utrci. Konkurencija Morandovoj u Moskvi bit \u0107e aktuelna prvakinja Amanda Trunzo iz SAD-a i Kana\u0111anka Jasqueline Legere.\nFrancuska senzacija Arthur Richalet-Chaudeur pobijedio je Rusa Egora Tutarikova i Finca Lunusa Ollikainena u juniorskom finalu. \u201eKralj\u201c, kako Francuza zovu \u0107e se tako\u0111e boriti za titulu u Moskvi s Nakarijem, Tutarikovim i braniteljem naslova Jo-Jo Velasquezom iz SAD-a.\n\nFoto:PR / Ljubitelje ove atraktivne discipline brzog klizanja \u010deka iznimno uzbudljiva zavr\u0161nica sezone\nLjubitelje ove atraktivne discipline brzog klizanja po svemu sude\u0107i \u010deka iznimno uzbudljiva zavr\u0161nica sezone u glavnom gradu Rusije, gdje \u0107e biti krunisani najbolji u sve tri konkurencije Red Bull Ice Cross Svjetskog prvenstva.\n"
        },
        {
            "subtitle": "To mora da je ljubav",
            "intro": " Pravi primjer ljubavi prema jednoj boji definitivno je Zorica Rebernik iz Tuzle, \u010diji je \u017eivot du\u017ee od 40 godina u potpunosti ispunjen crvenom bojom.",
            "info": "\n\n\nLifestyle\n\n /\n\n\nFlash\n\n |\n09. 03. 2020. u 09:11\nAnadolija\n",
            "title": "\u017dena koja voli crveno: Tuzlanka kupila i poseban nadgrobni spomenik",
            "article": "\nTekst \u010dlanka se nastavlja ispod baneraLjubav prema odre\u0111enoj boji za mnoge ljude je sporedna stvar. Mnogi \u0107e re\u0107i da imaju najdra\u017eu boju, no rijetki su oni kod kojih omiljena boja isklju\u010duje sve ostale. Pravi primjer ljubavi prema jednoj boji definitivno je Zorica Rebernik iz Tuzle, \u010diji je \u017eivot du\u017ee od 40 godina u potpunosti ispunjen crvenom bojom.\nBoja kose, odje\u0107e, obu\u0107e, posu\u0111a, namje\u0161taja u ku\u0107i, zatim ukrasi, okviri za fotografije, satovi, boja zidova, vanjske fasade, sve je u crvenoj boji u domu penzionisane u\u010diteljice Zorice Rebernik (67), u mjestu Breze, nadomak Tuzle.\nLjubav prema crvenoj boji javila se neposredno prije udaje za Zvonka Rebernika, s kojim je u braku 45 godina, isti\u010de Zorica.\nCrvena vjen\u010danica\n\"U tom periodu kod mene se pojavila neka neopisiva \u017eelja i ljubav prema crvenoj boji. Kad smo se trebali vjen\u010dati ja sam jednostavno osjetila potrebu da se moram vjen\u010dati u crvenoj haljini\", pri\u010da Rebernik.\n\nFoto: Anadolija / \u017dena koja voli crvenu boju\nDodaje kako je tada za crvenu boju vladalo mi\u0161ljenje da je sramotna, da su je nosile \u017eene 'lakog' morala, jednostavno o toj boji govorilo se sve najlo\u0161ije.\n\"Me\u0111utim, kod mene je ta \u017eelja i ljubav prema crvenoj boji bivala sve ja\u010da i ja\u010da. Oti\u0161la sam kod stilistkinje u Tuzlu, koja mi je sa\u0161ila crvenu haljinu, u kojoj sam se i vjen\u010dala. Nisam imala crvene obu\u0107e, niti torbe. Nakon \u0161to sam se udala, po\u010dela je potraga za crvenom odje\u0107om, obu\u0107om, jer ju je tada bilo te\u0161ko na\u0107i\", nastavlja sa svojom pri\u010dom Rebernik.\nPotom je odlu\u010dila je s mu\u017eem otputovati u Istanbul, gdje je, kako ka\u017ee, kupila prvu crvenu torbu. Iz Istanbula se tada, isti\u010de, vratila s pet punih kofera crvene odje\u0107e. Ono \u0161to nije uspjela na\u0107i u Istanbulu, nastavila je tra\u017eiti u Italiji, Ma\u0111arskoj i drugim zemljama u okru\u017eenju. U pomo\u0107 pristi\u017ee i k\u0107erka iz Las Vegasa, koja \u010desto po\u0161alje ne\u0161to crveno, kroz smijeh dodaje Rebernik.\nNa pitanje kako je\u00a0reagirao\u00a0suprug na njenu ljubav prema crvenoj boji, Rebernik odgovara kako je on uvijek bio velika podr\u0161ka.\n\u00a0\"On nema sve crveno kao ja, ali me podr\u017eava. I on je \u010desto u crvenom, majica, ko\u0161ulja. On tako\u0111er ima dosta crvene garderobe. On me po\u0161tuje i nikada mi nije rekao za\u0161to nosim sve crveno. Istina, nekada ne primje\u0107uje kada kupim ne\u0161to novo, jer sam uvijek u crvenom. Ka\u017eem mu da sam ofarbala kosu, on ka\u017ee da nisam ni trebala, jer je kosa i bila crvena\", govori Rebernik, koja je dok je radila u \u0161koli, ljubav prema crvenoj boji uspijevala prenijeti i na u\u010denike.\nNikad nije umorna\nNa pitanje kako bi mogla opisati crvenu boju, odnosno \u0161ta ta boja za nju predstavlja, Rebernik odgovara:\n\"Ja bih rekla da je to boja mo\u0107i, snage, ljubavi, emocije, uspjeha, kreativnosti. Ali, prije svega, snaga. Meni je 67 godina, ali sam osoba koja mnogo radi. Imam ba\u0161tu, gdje znam rade\u0107i provesti i do 12 sati dnevno. Jednostavno, ne znam \u0161ta je umor. Imam vo\u0107njak, uzgajam vo\u0107e, tu je mnogo posla, ali meni to nije te\u0161ko. Uzgajam i cvije\u0107e, oko ku\u0107e je 200 saksija. Zaista nikad nisam umorna, to jedan konstantan vapaj za radom. Rad me jednostavno ispunjava\", pri\u010da Rebernik.\nDodaje kako je sa suprugom kupila i zajedni\u010dki nadgrobni spomenik. S obzirom na to da u BiH nije mogla nabaviti ne\u0161to u crvenoj boji, raspitala se i specijalno iz Indije naru\u010dila mermerni spomenik s crvenim motivima.\nNa kraju poru\u010duje kako svako treba po\u0161tovati ono \u0161to neko voli. Rebernik isti\u010de kako bi voljela upoznati neku osobu koja na sli\u010dan na\u010din gaji ljubav prema boji.\n\nFoto: Anadolija / \u017dena koja voli crvenu boju\n\"Ne mora voljeti crveno, neka voli zeleno, \u017euto, bijelo, ali neka je dosljednja u toj boji, bar pet godina. Vidite, ja u crvenom boravim, crveno je uvijek na meni, u crvenom spavam, iz crvenog jedem i pijem, sve mi je crveno. Bitno je da osoba bude dosljedna svoje boje. Voljela bih tako\u0111er i porazgovarati s nekom stru\u010dnom osobom, koja bi mi mogla objasniti za\u0161to ja toliko volim crvenu boju, \u0161ta je to \u0161to je ja\u010de od mene. Jer, moj organizam je jednostavno bio \u017eeljan te boje. Ja sam u toj boji na\u0161la smiraj. Ako ste \u017eedni vi se morate napiti. Presretna sam u toj boji. Crvena boja sluti na radost\", zaklju\u010dila je Rebernik.\n"
        },
        {
            "subtitle": "Slobo",
            "intro": "",
            "info": "\n\n\nVijesti\n\n /\n\n\nSvijet\n\n |\n11. 03. 2020. u 09:22\nBljesak.info\n",
            "title": "14 godina od smrti Slobodana Milo\u0161evi\u0107a",
            "article": "\nTekst \u010dlanka se nastavlja ispod baneraDanas se navr\u0161ilo 14 godina od smrti biv\u0161eg predsjednika Srbije i Jugoslavije i lidera Socijalisti\u010dke partije Srbije (SPS) Slobodana Milo\u0161evi\u0107a.  Milo\u0161evi\u0107 je umro 2006. godine od infarkta u pritvoru Tribunala u Haagu, tijekom su\u0111enja za ratne zlo\u010dine na podru\u010dju biv\u0161e Jugoslavije u ratovima tijekom devedesetih godina pro\u0161log stolje\u0107a, podsje\u0107a Srna.  \n\n\u00a0 / Slobodan Milo\u0161evi\u0107\nPo\u0161to beogradske i dr\u017eavne vlasti Srbije nisu dale dozvole koje su tra\u017eili obitelj i visoki du\u017enosnici SPS-a da Milo\u0161evi\u0107 bude sahranjen u Beogradu uz dr\u017eavne po\u010dasti, sahranjen je u dvori\u0161tu obiteljske ku\u0107e svoje supruge Mirjane Markovi\u0107 u Po\u017earevcu.   Sahrani koja je protekla bez vjerskog obreda, nije prisustvovao nitko od \u010dlanova naju\u017ee obitelji jer, kako su naveli, nisu dobili dovoljna jamstva za svoju sigurnost.   Tijelo Slobodana Milo\u0161evi\u0107a dopremljeno je iz Haaga u Beograd 15. o\u017eujka 2006. godine, a narednog dana kov\u010deg s tijelom je bio izlo\u017een u Muzeju \"25. maj\", u okviru muzejskog kompleksa u beogradskom naselju Dedinje.   Tisu\u0107e ljudi su pro\u0161le pored kov\u010dega. Istog dana se vi\u0161e desetina tisu\u0107a pristalica Milo\u0161evi\u0107a okupilo ispred Narodne skup\u0161tine u centru Beograda, gdje je na bini bio izlo\u017een kov\u010deg s njegovim tijelom.   Po\u010detak Milo\u0161evi\u0107eve dugogodi\u0161nje karijere vezuje sa govor 28. lipnja 1989. godine na Gazimestanu, na proslavi 600 godina Kosovske bitke kojoj je prisustvovalo oko milijun ljudi.\n\nVideo: Celi govor Slobodana Milo\u0161evi\u0107a na Gazimestanu 1989.\nMilo\u0161evi\u0107 je na prvim vi\u0161estrana\u010dkim izborima u Srbiji poslije Drugog svjetskog rata u prosincu 1989. godine izabran za predsjednika Srbije.\nNa prijevremenim izborima u prosincu 1992. ponovo je izabran za predsjednika Srbije, a od 1997. godine do listopada 2000. godine bio je predsjednik SR Jugoslavije.   Njegova vladavina je zavr\u0161ena je 2000. godine pobjedom kandidata udru\u017eene Demokratske opozicije Srbije (DOS) Vojislava Ko\u0161tunice na izborima za predsjednika SR Jugoslavije.   Poslije pobjede DOS-a na tim izborima 24. rujna 2000, ne \u017eele\u0107i priznati poraz, Milo\u0161evi\u0107 je izazvao postizbornu krizu koja je zaprijetila gra\u0111anskim ratom u Srbiji, ali je kriza okon\u010dana 5. listopada poslije masovnih prosvjeda gra\u0111ana \u0161irom Srbije.\n\nVideo: Slobodan Milo\u0161evi\u0107 rastura Ha\u0161ki sud\nMilo\u0161evi\u0107 je uhi\u0107en 31. o\u017eujka 2001. godine u Beogradu zbog zloupotrebe slu\u017ebenog polo\u017eaja, nepunih \u0161est mjeseci po\u0161to je okon\u010dana njegova vladavina, a izru\u010den Haa\u0161kom tribunalu 28. lipnja te godine, to\u010dno 12 godina poslije govora na Gazimestanu.   Su\u0111enje Milo\u0161evi\u0107u u Hagu po\u010delo je 12. velja\u010de 2002. godine, a presudu nije do\u010dekao.\n"
        },
        {
            "subtitle": "Synthetic-aperture radar",
            "intro": "SAR tehnologija omogu\u0107uje snimanje videa iz svemira bez obzira na vremenske i svjetlosne uvjete.",
            "info": "\n\n\nSci-Tech\n\n /\n\n\nTehnologija\n\n |\n11. 03. 2020. u 08:48\nBljesak.info\n",
            "title": "Svemirski radari: Snimaju kroz oblake, maglu ...",
            "article": "\nTekst \u010dlanka se nastavlja ispod baneraFinski satelitski operater Iceye odr\u017eao je demonstraciju svoje SAR (synthetic-aperture radar) tehnologije snimanja videa iz svemira koja omogu\u0107uje snimanje povr\u0161ine Zemlje kroz guste oblake i maglu, pa \u010dak i u potpunoj tami.\u00a0\nZa potrebe tehni\u010dke demonstracije ove tehnologije, Iceye je objavio kolekciju od 7 SAR filmova koji sadr\u017ee luku u Busanu, zra\u010dnu luku Heathrow, Las Vegas, rudnik Bingham Canyon i Tokio, kao \u0161to mo\u017eete vidjeti u ovom videu.\nNa snimkama mo\u017eete vidjeti manevriranje brodova koji se kre\u0107u u blizini luke, zrakoplove koji se kre\u0107u na pistama i kamione na cestama. Kao dodatak video filmovi prikazuju kako velike zgrade u gradovima reflektiraju radio valove iz razli\u010ditih kutova snimanja kako sateliti prolaze iznad tih podru\u010dja, prenosi portal Vidi.hr.\nSvemirski radari su do sada bili ograni\u010deni za kori\u0161tenje vojsci i velikim svemirskim agencijama zbog visokih tro\u0161kova povezanih s tom tehnologijom, no Iceye SAR je to znatno olak\u0161ao zahvaljuju\u0107i napretku u razvoju minijaturizirane elektronike, inovacijama poput ra\u010dunarstva u oblaku i jeftinijem lansiranju\u00a0raketa.\n"
        },
        {
            "subtitle": "Novi igra\u010d za Aluminij",
            "intro": "Multinacionalni gigant koji \u010dini vi\u0161e kompanija, me\u0111u kojima je \u0161vicarski ''Glencore'' i \u0161panjolska ''Acciona'', kako saznaje BHRT, novi je zainteresirani investitor za ''Aluminij''.",
            "info": "\n\n\nGospodarstvo\n\n /\n\n\nTvrtke\n\n |\n10. 03. 2020. u 20:56\nBljesak.info\n",
            "title": "Abraham grupacija dobila konkurenciju",
            "article": "\nTekst \u010dlanka se nastavlja ispod baneraUgovor koji je Vlada Federacije Bosne i Hercegovine odbila i vratila na doradu potencijalnom investitoru \u201cMT Abraham\u201d za kupovinu mostarskog \u201cAluminija\u201d skoro je zavr\u0161en i uskoro bi trebao biti poslan na adresu Federalne vlade u Sarajevu. U me\u0111uvremenu, pojavili su se i neki novi zainteresovani investitori.\u00a0\n\nPro\u010ditajte jo\u0161\n\n\n\n\nNa tragu Abraham grupacije: Prilog Aljazeera televizije o razlozima odbijanja ponude\n\n\n\n\nMultinacionalni gigant koji \u010dini vi\u0161e kompanija, me\u0111u kojima je \u0161vicarski ''Glencore'' i \u0161panjolska ''Acciona'', kako saznaje BHRT, novi je zainteresirani investitor za ''Aluminij''. Slu\u017ebene ponude jo\u0161 nema, ali su predstavnici potencijalnih novih investitora odr\u017eali prezentaciju svojih planova upravi i dioni\u010darima dru\u0161tva.\n''Slu\u017ebeno nemamo nikakvu ponudu, zainteresirani su dolazili kao potencijalni investitori i informirali se o stanju tvornice, razmatrali mogu\u0107nosti ali slu\u017ebeno nema ponude, niti je slu\u017ebeno bila, mora se dostaviti u slu\u017ebenom obliku, pri\u010da je jedno, a dokumenti su drugo'', istaknuo je predsjednik NO ''Aluminija'' Zdenko Klepi\u0107.\nInteres novih ulaga\u010da zapravo pokazuje koliko je aluminijska industrija u svijetu i dalje perspektivna, te kako postoje kompanije koje smatraju kako se i uz dug od od 440 milijuna maraka dugoro\u010dno mo\u017ee napraviti profit. Bez preciznih informacija, nove zainteresirane strane ranije su nagovijestili i federalni premijer Fadil Novali\u0107 i predsjednik HDZ-a Dragan \u010covi\u0107.\n''\u041eko aluminija imamo ozbiljna dva partnera. Jednog ste mogli slu\u0161ati ovih dana s kojim pri\u010damo ve\u0107 du\u017ee vrijeme, koji \u017eeli uzeti u najam i kroz neko vrijeme, 2 godine, pokrenuti, i pojavljuje se sad na na\u0161u sre\u0107u drugi koji razmi\u0161ljaju da se mo\u017ee do kraja godine pokrenuti bez dr\u017eave, bez poticaja za struju na tr\u017ei\u0161nim osnovama, \u010dak sa procjenom da se u 9. mjesecu mo\u017ee imati kompletna elektroliza i livnica\u201d, istaknuo je predsjednik HDZ-a BiH Dragan \u010covi\u0107.\nU me\u0111uvremenu, iz MT Abrahama su potvrdili kako je glavni dio ugovora koji im je vlada vratila na korekciju dovr\u0161en, te se trenutno radi na aneksima. Federalni premijer je unato\u010d upornosti izraelsko-kineskog kozorcija i dalje skepti\u010dan.\n''Dosta nam je takvih ugovora kao ''Energopetrol'' koji su potpisivani sa klauzulama gdje \u0107emo na kraju sigurno mi izvu\u0107i deblji kraj. Preko vlade ni\u0161ta ne mo\u017ee pro\u0107i \u0161to nije za na\u0161e dru\u0161tvo dobitna kombinacija. Sve te spekulacije otkrijemo i s nama se ne mo\u017ee igrati, ''Abraham'' pomjera granice, poku\u0161ava provu\u0107i ne\u0161to i ide korak nazad, ali ukoliko ne zakora\u010di do te mjere da je to nama prihvatljivo, mi ne\u0107emo pristati'', naglasio je premijer Federacije BiH Fadil Novali\u0107.\n"
        },
        {
            "subtitle": "UNSA",
            "intro": "Na Filozofskom fakultetu Univerziteta u Sarajevu (UNSA) danas je sve\u010dano otvorena savremena fono-laboratorija namijenjena izvo\u0111enju nastave iz lingvistike, uklju\u010duju\u0107i i arapski jezik i knji\u017eevnost.\n",
            "info": "\n\n\nSci-Tech\n\n /\n\n\nObrazovanje\n\n |\n10. 03. 2020. u 20:00\nFena\n",
            "title": "Otvorena suvremena fono-laboratorija na Filozofskom fakultetu",
            "article": "\nTekst \u010dlanka se nastavlja ispod baneraNa Filozofskom fakultetu Univerziteta u Sarajevu (UNSA) danas je sve\u010dano otvorena savremena fono-laboratorija namijenjena izvo\u0111enju nastave iz lingvistike, uklju\u010duju\u0107i i arapski jezik i knji\u017eevnost.\nProjekt opremanja kabineta fono-laboratorijom na toj visoko\u0161kolskoj instituciji sa 120.000 KM finansirao je Me\u0111unarodni centar za arapski jezik iz Rijada.\nNa sve\u010danosti otvorenja ambasador Kraljevine Saudijske Arabije u Bosni i Hercegovini Hani Abdullah M. Mominah kazao je da najsavremenija fono-laboratorija pru\u017ea mno\u0161tvo multimedijalnih mogu\u0107nosti i online konverzaciju izme\u0111u nastavnika i studenata, kao i da je to po\u010detak dobre saradnje i podr\u0161ke Univerzitetu u Sarajevu.\n- Ovo je simboli\u010dan poklon Vlade i kralja Saudijske Arabije Selmana bin Abdulaziza narodu BiH jer nas vezuju jake prijateljske spone. Stoga \u0107emo nastaviti pru\u017eati podr\u0161ku narodu BiH, bez obzira na naciju i vjeru - kazao je ambasador.\nIako ve\u0107 odre\u0111eni broj studenata iz BiH studira u Kraljevini Saudijskoj Arabiji, ambasador Mominah smatra da \u0107e upravo projekti koji se realiziraju na fakultetima u BiH doprinijeti unapre\u0111enju studentske razmjene.\nPodsjetio je da je prije tri godine parafiran Sporazum o kulturnoj saradnji BiH i Kraljevine, koji podrazumijeva i nau\u010dno-istra\u017eiva\u010dke projekte, projekte ekonomske saradnje i kulture, ali je potrebno da Parlamentarna skup\u0161tina BiH verificira taj Sporazum.\nRektor UNSA Rifat \u0160krijelj je potvrdio da je studentska razmjena i saradnja na nivou akademskih aktivnosti neophodna, te da su univerziteti otvorene univerzalne institucije zbog \u010dega ne bi trebala postojati barijera parlamenata bilo koje dr\u017eave.\n- Univerzalna rijeka znanja koja te\u010de na planeti Zemlji ne bi smjela biti presijecana nijednim parlamentom, pa ni Parlamentom BiH. Ali saradnja KSA i UNSA je na visokom nivou - kazao je rektor \u0160krijelj, te zahvalio ambasadi Kraljevine Saudijske Arabije na dragocjenom poklonu opremanja fono-laboratorije.\nNajavio je da \u0107e uskoro biti raspisan i javni poziv za izgradnju Univerzitetske biblioteke, a grant sredstva u iznosu od 17 miliona dolara \u0107e osigurati Kraljevina Saudijska Arabija i to \u0107e, po njegovim rije\u010dima, biti jedna od najljep\u0161ih biblioteka na Balkanu.\nDirektor Kulturnog centra 'Kralj Fahd' u Sarajevu Muhamed Alu \u0160ejh je izrazio nadu da \u0107e studentima koji u\u010de strane jezike - arapski, perzijski i turski, biti olak\u0161an rad.\n- Kabinet je u potpunosti adaptiran, a najsavremeniji softver koji je instaliran u fono-laboratoriji \u0107e, nadam se, studentima uvelike olak\u0161ati u\u010denje jezika - kazao je Alu \u0160ejh.\nOtvorenost fakulteta prema inovativnim tehnologijama, po rije\u010dima dekana Filozofskog fakulteta UNSA Muhameda D\u017eelilovi\u0107a, jedini je spas za dr\u017eavu i dru\u0161tvo, a prvi korak je jezik.\n- Stoga je naglasak mog ukupnog anga\u017emana u radu na jezicima. Donacija KSA je nama od prakti\u010dne koristi, posebno za arabiste, jer poznavanje jezika doprinosi poznavanju kultura. Bez upoznavanja drugih kultura de\u0161ava nam se ksenofobija, zatvaranje, raznovrsne fobije koje dolaze upravo zbog nedovoljnog poznavanja ne\u010dije kulture, tradicije, jezika - naglasio je dekan D\u017eelilovi\u0107 te zahvalio ambasadoru Mominahu i direktoru Alu \u0160ejhu na saradnji.\nSavremena fono-laboratorija, po rije\u010dima glasnogovornika Kulturnog centra 'Kralj Fahd' Fikreta Mehovi\u0107a, nudi razumijevanje slu\u0161anja, imitaciju modela, vje\u017ebe \u010ditanja, razgovor u parovima i grupi, simultano i konsektivno prevo\u0111enje, snimanje odgovora, kviz, AP(R) ispit te rad sa bibliotekom.\nPogledajte http://fena.ba/video/4118\nPreuzmite https://drive.google.com/drive/folders/1WsMyHxyZaXiCN4tp_aHbeXDCSTV0M32l?usp=sharing\n"
        },
        {
            "subtitle": "Onward ",
            "intro": "Iz radionice Pixara stigao je novi animirani film 'Naprijed' (Onward) koji je odmah podigao pra\u0161inu u nekoliko zemalja Bliskog istoka.",
            "info": "\n\n\nLifestyle\n\n /\n\n\nFlash\n\n |\n10. 03. 2020. u 19:57\nBljesak.info\n",
            "title": "Novi Pixarov crti\u0107 zabranjen u nekoliko zemalja radi jedne re\u010denice",
            "article": "\nTekst \u010dlanka se nastavlja ispod baneraIz radionice Pixara stigao je novi animirani film 'Naprijed'\u00a0(Onward)\u00a0koji je odmah podigao pra\u0161inu u nekoliko zemalja Bliskog istoka, pi\u0161e 24sata.hr.\nOvaj obiteljski film smatra se neprikladnim u\u00a0Kuvajtu, Omanu, Kataru i Saudijskoj Arabiji, gdje ne\u0107e biti prikazivan, prenosi BBC.\u00a0I\u00a0sve to zbog jedne scene.\nPolicajka Specter prvi je animirani lik koji je ujedno i homoseksualac te o tome javno pri\u010da.\u00a0\n''Nije lako biti roditelj. Stalno \u010dupam kosu zbog k\u0107eri moje djevojke'', rekla je Specter, a to je bilo dovoljno da spomenute zemlje zabrane emitiranje.\u00a0\nDruge zemlje Bliskog Istoka, poput Bahreina, Libanona i Egipta, prikazuju film.  A prema Deadlineu, Rusija je cenzurirala spornu scenu mijenjaju\u0107i rije\u010d \"djevojka\" u \"partnerica\" i izbjegavaju\u0107i spominjati spol Spectra, koji je sporedni lik.\nProducentica i glumica Lena Waithe (35) posudila je glas u animiranom filmu, a\u00a0u intervjuu za Variety priznala je da navedena re\u010denica bila njezina ideja.\n''Pitala sam ih mogu li re\u0107i rije\u010d 'djevojka', je li to u redu. Zvu\u010dalo mi je \u010dudno. Imala sam \u010dak i druga\u010diji glas, nije mi djelovalo da je u redu re\u0107i 'mu\u017e' i oni su se slo\u017eili da izgovorim 'djevojka'. I to je ispalo ne\u0161to posebno'', priznala\u00a0je Waithe.\n"
        },
        {
            "subtitle": "Sabahudin Topalbe\u0107irevi\u0107",
            "intro": "Sabahudin Topalbe\u0107irevi\u0107 sportski je komentator i novinar.",
            "info": "\n\n\nSport\n\n /\n\n\nFlash\n\n |\n10. 03. 2020. u 16:35\nBljesak.info\n",
            "title": "Legendarni sportski komentator podijelit \u0107e iskustvo s mostarskim studentima",
            "article": "\nTekst \u010dlanka se nastavlja ispod banera\nFoto: Internet / Sabahudin Topalbe\u0107irevi\u0107\nSportski novinar SabahudinTopalbe\u0107irevi\u0107 odr\u017eat \u0107e predavanje o temi ''Sportski uspjesi u\u00a0 funkciji promocije dr\u017eave'' na Filozofskom fakultetu Sveu\u010dili\u0161ta u Mostaru u amfiteatru ''Gabrijel Jurki\u0107'' u srijedu, 11. o\u017eujka 2020., s po\u010detkom u 11.30 sati.\nSabahudin Topalbe\u0107irevi\u0107 sportski je komentator i novinar.\nIzvje\u0161tavao je s Olimpijskih igara u Sydneju i Pekingu, \u010detiri Svjetska i Europska prvenstva u nogometu, stotine prijenosa utakmica Lige prvaka od toga 51 utakmicu u\u017eivo.\nBio je na 19 finala Lige prvaka, od \u010dega je devet prenosio za Javni servis po \u010demu je apsolutni rekorder u regiji. Autor je nekoliko sportsko \u2013 dokumentarnih filmova koji govore o velikim regionalnim sportskim imenima.\n\nVideo: Komentator BHT1 Sabahudin Topalbecirevic (najbolji momenti )\n"
        },
        {
            "subtitle": "Ministar Mandi\u0107",
            "intro": "\"Sino\u0107 je potvr\u0111en prvi slu\u010daj na podru\u010dju Federacije BiH. To je ukupno peti slu\u010daj u BiH. Radi se o \u017eenskoj osobi iz Zenice, u \u017eivotnoj dobi 50-ih godina, koja se 5. o\u017eujka vratila iz Italije\", rekao je Mandi\u0107.",
            "info": "\n\n\nVijesti\n\n /\n\n\nFlash\n\n |\n10. 03. 2020. u 14:15\nAnadolija\n",
            "title": "Pred nama su dva opasna tjedna: U BiH se mo\u017ee o\u010dekivati jo\u0161 slu\u010dajeva korona virusa",
            "article": "\nTekst \u010dlanka se nastavlja ispod baneraMo\u017eemo o\u010dekivati jo\u0161 slu\u010dajeva korona virusa jer se trenutno na podru\u010dju Federacije Bosne i Hercegovine u izolaciji nalazi 248 osoba, potvrdio je danas u Sarajevu federalni ministar zdravstva Vjekoslav Mandi\u0107, nakon \u0161to je u Zenici potvr\u0111en prvi slu\u010daj bolesti izazvane korona virusom u Federaciji BiH, javlja Anadolu Agency (AA).\n\"Sino\u0107 je potvr\u0111en prvi slu\u010daj na podru\u010dju Federacije BiH. To je ukupno peti slu\u010daj u BiH. Radi se o \u017eenskoj osobi iz Zenice, u \u017eivotnoj dobi 50-ih godina, koja se 5. o\u017eujka vratila iz Italije\", rekao je Mandi\u0107.\nKako je kazao, ona se javila nadle\u017enoj ustanovi i bila je u ku\u0107noj samoizolaciji.\n\"Ju\u010der je testirana i potvr\u0111en je novi korona virus. To je odgovorna osoba koja se javila na vrijeme. Bila je u samoizolaciji. Ona je trenutno u Kantonalnoj bolnici u Zenici, nalazi se u izolaciji, sa bla\u017eim simptomima bolesti, nema temperature i mislim da je situacija je pod kontrolom\", poru\u010dio je Mandi\u0107.\nIstaknuo je da ovaj slu\u010daj nije neo\u010dekivan.\n\"Mo\u017eemo o\u010dekivati jo\u0161 slu\u010dajeva jer se trenutno na podru\u010dju Federacije BiH u izolaciji nalazi 248 osoba\", naglasio je Mandi\u0107.\n\nOdgovorno pona\u0161anje\nVrijeme je, naglasio je, da se svi pona\u0161amo maksimalno odgovorno i da se trebamo pridr\u017eavati propisanih mjera.\n\"Oni koji se ne budu pridr\u017eavali mjera mo\u017ee se pokrenuti postupak njihove prekr\u0161ajne i kaznene odgovornosti. Kod osamdeset posto oboljelih od korona virusa klini\u010dka slika je protekla u bla\u017eem obliku i uspje\u0161no su je preboljeli\", rekao je Mandi\u0107.\nPrema njegovim rije\u010dima, ukoliko se pove\u0107a broj oboljelih bit \u0107e dovoljno kapaciteta.\n\"Mo\u017eemo isprazniti cijeli odjel. Spremni smo pru\u017eiti adekvatan odgovor uz pomo\u0107 WHO-a. O\u010dekivati je da se i kod nas pove\u0107a broj slu\u010dajeva\", rekao je Mandi\u0107.\nKako je kazao, pred BiH su dva opasna tjedna.\n\"Ako pratimo epidemiolo\u0161ku situaciju u zemljama okru\u017eenja, pogotovo u Italiji i Hrvatskoj, o\u010dekivati je da se i kod nas pove\u0107a broj slu\u010dajeva\", dodao je Mandi\u0107.\nNi\u0161ta neo\u010dekivano\nMinistar zdravstva ZDK Adnan Jupi\u0107 podsjetio je da je u Zenici potvr\u0111en prvi slu\u010daj korona virusa.\n\"Ovo nije ni\u0161ta neo\u010dekivano i nije nas do\u010dekala nespremne. S njom su u pratnji bila jo\u0161 dva \u010dlana koja \u0107e biti izolirani i testirani, rekao je Jupi\u0107.\nDavor Pehar, direktor Zavoda za javno zdravstvo Federacije BiH, zahvalio se svima koji doprinose i sa kojima sara\u0111uju u cilju provo\u0111enja mjera za za\u0161titu od korona virusa. Pozvao je sve da se dr\u017ee i provode preporuke zavoda i zdravstvenih ustanova.\n\"Poziv na\u0161im sugra\u0111anim ada se pridr\u017eavaju preporuka koje je objavio na\u0161 krizni sto\u017eer. Preporuke \u010dine temelj na\u0161e borbe protiv korona virusa\", rekao je Pehar.\nMirza Palo, stru\u010dni suradnik u Svjetskoj zdravstvenoj organizaciji (WHO) u Uredu Bosne i Hercegovine, izjavio je da ovo nije ni\u0161ta novo.\n\"Ovo nije ni\u0161ta novo, nije neo\u010divano. O\u010dekivano je, sve mjere su provedene. Ovo su uvezeni slu\u010dajevi iz Italije\", izjavio je Palo.WHO-a \u0107e izdvojiti novac zemljama u kojima su zabilje\u017eeni slu\u010dajevi korona virusa.\n\"Globalni direktor WHO-a tra\u017eio je skoro 700 milijuna dolara na globalnoj razini\u00a0 za globalni odgovor na korona virus. Dvije tre\u0107ine bi trebale i\u0107i zemljama kroz kancelarije WHO-a. Svakako da \u0107e BiH biti jedna od tih zemalja. Dostavljen je prvi kontignet, 1.000 testova na korona virus. Sutra \u0107e sletjeti prvi kontignet li\u010dne za\u0161titne opreme, oko 400 kilograma za\u0161titne opreme iz centra u Dubaiju\", pojasnio je Palo.Za sve fizi\u010dke osobe koje se ne pridr\u017eavaju propisanih preporuka zdravstvenih ustanova mogu biti ka\u017enjeni nov\u010danom kaznom od 100 do 2.000 KM.\n"
        },
        {
            "subtitle": "Prijavite se",
            "intro": "Radionicu \u0107e voditi ponajbolji BH glazbenici; Dino \u0160ukalo (gitara), Amar \u010ce\u0161ljar (bubnjevi), Atilla Aksoj (bass gitara) i Adis Sirbubalo (klavir).",
            "info": "\n\n\nKultura\n\n /\n\n\nGlazba\n\n |\n10. 03. 2020. u 14:13\nBljesak.info\n",
            "title": "Besplatan te\u010daj: Jazz Masterclass u MC Pavarotti",
            "article": "\nTekst \u010dlanka se nastavlja ispod baneraMuzi\u010dki centar Pavarotti po drugi put organizira vrlo kvalitetnu radionicu jazz glazbe.\nOvim putem pozivamo zainteresirane da sudjeluju na jazz radionici koja \u0107e se odr\u017eati 19.3. u prostorima Pavarotti centra.\nRadionicu \u0107e voditi ponajbolji BH glazbenici; Dino \u0160ukalo (gitara), Amar \u010ce\u0161ljar (bubnjevi), Atilla Aksoj (bass gitara) i Adis Sirbubalo (klavir).\nSudjelovanje na radionici je besplatno, a sve \u0161to je potrebno je glazbeno predznanje.\nMetod rada ove radionice je:\n\nupoznavanje sa povije\u0161\u0107u jazza\nrazgovor o najzna\u010dajnijim jazz svira\u010dima\nnajkori\u0161teniji instrumenti u jazzu\njazz harmonije i ritmovi na gitari, bass gitari, bubnjevima i klaviru\nstvaranje jazz skladbe\nstilovi jazza.\n\nNa kraju radionice predvi\u0111eno je zajedni\u010dko muziciranje polaznika i edukatora.\nGitaristi i basisti trebaju ponijeti osobne instrumente, odnosno bubnjari palice.\nSvi zainteresirani trebaju do\u0107i u Pavarotti centar, 19.3. u 11:30 sati.\n"
        },
        {
            "subtitle": "#Samo kod nas",
            "intro": "Iz udruge Futura pokazuju primjere iz Sarajeva i Tuzle, u kojima osiguranici mogu koristiti usluge Bolnica, Domova zdravlja ali i privatnih praksi, dok u Mostaru, odnosno na stranicama Zavoda za osiguranje HN\u017d, ta usluga nije navedena niti dostupna.",
            "info": "\n\n\nLifestyle\n\n /\n\n\nZdravlje\n\n |\n10. 03. 2020. u 13:29\nBljesak.info\n",
            "title": "Za\u0161to pacijenti u HN\u017d ne mogu \"sa knji\u017eicom u privatnika\"?!",
            "article": "\nTekst \u010dlanka se nastavlja ispod baneraUgovaranje zdravstvenih usluga Zavodi zdravstvenih osiguranja du\u017eni su provoditi sukladno propisima o javnim nabavkama u BiH. Pravo sudjelovanja imaju javne i privatne ustanove, dok je klju\u010dno mjerilo vrsta, obim i kvaliteta usluga.\u00a0\nIz Udruge za unapre\u0111enje kvalitete \u017eivljenja Futura pokazuju primjere iz Sarajeva i Tuzle, u kojima osiguranici mogu koristiti usluge bolnica, Domova zdravlja ali i privatnih praksi, dok u Mostaru, odnosno na stranicama Zavoda za osiguranje HN\u017d, ta usluga nije navedena niti dostupna.'Za\u0161to pacijenti u HN\u017d/K ne mogu \"sa knji\u017eicom u privatnika\"?!', pitaju se u ovoj udruzi. Pogledajte video.\n\nVideo: Za\u0161to pacijenti u HN\u017d/K ne mogu \"sa knji\u017eicom u privatnika\"?!\n\u00a0\n"
        },
        {
            "subtitle": "Najava solo albuma",
            "intro": "Jelena Milu\u0161i\u0107 i Merima Klju\u010do talente su ujedinile na albumu 'Lume', te su potaknute uspje\u0161nim rezultatom, nastavile suradnju na Jeleninom solo albumu. ",
            "info": "\n\n\nKultura\n\n /\n\n\nGlazba\n\n |\n10. 03. 2020. u 13:14\nBljesak.info\n",
            "title": "\u0160anti\u0107eve 'Pahulje' u novom singlu Jelene Milu\u0161i\u0107",
            "article": "\nTekst \u010dlanka se nastavlja ispod baneraU Mostaru, gradu u kojem pahulje nisu \u010deste go\u0161\u0107e, nastala je jedna od najljep\u0161ih pjesama ba\u0161 o njima. Upravo pjesmom 'Pahulje' ekspresivna i karizmati\u010dna umjetnica Jelena Milu\u0161i\u0107 najavljuje predstoje\u0107i solo album, koji se o\u010dekuje ove godine.\nBajkovitu poemu 'Pahulje' Alekse \u0160anti\u0107a glazbeno je o\u017eivjela kompozitorica Merima Klju\u010do, koja ujedno potpisuje audio i video produkciju singla.Jelena Milu\u0161i\u0107 i Merima Klju\u010do talente su ujedinile na albumu 'Lume', te su potaknute uspje\u0161nim rezultatom, nastavile suradnju na Jeleninom solo albumu. Jo\u0161 jedna posebna suradnja ve\u017ee Jelenu za Mostar i to s Atillom Aksojem. Prepoznatljivi po suptilnom i emotivnom\u00a0glazbenom\u00a0izra\u017eaju, Jelena i Atilla izvode romsku i sefardsku\u00a0glazbu pod imenom Barimatango.Izlasku Jeleninog solo albuma prethodit \u0107e jo\u0161 jedan singl i videospot, kao i nastupi u regiji, Europi i Sjedinjenim Ameri\u010dkim Dr\u017eavama.Na pitanje za\u0161to ba\u0161 ova pjesma, Jelena odgovara: \u201eNajavni singl mog predstoje\u0107eg albuma htjela sam posvetiti Mostaru i svima onima koji vole i po\u0161tuju ovaj grad, njegovu razli\u010ditost i ljepotu.\u0160anti\u0107evi topli stihovi i lepr\u0161ava kompozicija Merime Klju\u010do vra\u0107aju me u grad iz mog sje\u0107anja, grad bezbri\u017enog djetinjstva. Tako\u0111er, dozivaju Mostar skladnih, prijateljskih i nje\u017enih nota, Mostar koji zaslu\u017euje bolje nas\u201c.Interijer Ateljea Figure u Sarajevu pru\u017eio je ugodni ambijent za snimanje videospota, a za snimke Mostara iz zraka zaslu\u017ean je Bljesak.info.\nPogledajte i poslu\u0161ajte Pahulje:\u00a0\n\nVideo: JELENA MILU\u0160I\u0106 - PAHULJE (OFFICIAL VIDEO)\n\u00a0\n\u00a0\n"
        },
        {
            "subtitle": "Susret u Kanadi",
            "intro": "''Ho\u0107ete li etni\u010dku Bosnu i Hercegovinu jer vidim da mi zamjerate taj legitimitet koji ne postoji u Ustavu BiH ili ho\u0107ete gra\u0111ansku BiH o kojoj govorite tako afirmativno''",
            "info": "\n\n\nVijesti\n\n /\n\n\nFlash\n\n |\n10. 03. 2020. u 12:27\nBljesak.info\n",
            "title": "Kom\u0161i\u0107 odgovorio Mostarcu: Ne mo\u017ee i jare i pare",
            "article": "\nTekst \u010dlanka se nastavlja ispod baneraNa sve\u010danoj akademiji organiziranoj povodom Dana neovisnosti BiH u Kanadi na kojoj je sudjelovao predsjedatelj Predsjedni\u0161tva Bosne i Hercegovine \u017deljko Kom\u0161i\u0107 prisutnima se uime hrvatskog iseljeni\u0161tva obratio i Mostarac Davorin Jurovicki. Kako je kazao na po\u010detku svog govora, posebno mu je zadovoljstvo \u0161to mo\u017ee pozdraviti predsjedatelja Predsjedni\u0161tva BiH \u017deljka Kom\u0161i\u0107a, pi\u0161e N1.\n\"Kona\u010dno, nakon 25 godina, i mi u Kanadi imamo prigodu da nas posjeti netko iz vrha bh. vlasti. Sigurno bismo bili zadovoljniji da se to dogodilo mnogo ranije, ali \u0107e biti zabilje\u017eeno da je gospodin \u017deljko Kom\u0161i\u0107 prvi do\u0161ao u Kanadu i iseljeni\u0161tvu\", naveo je Davorin Jurovicki.\nKako je kazao, na\u017ealost, razo\u010darani su da vlasti BiH nisu na\u0161le za bitno za ih kontaktiraju kako bi im pomogli dali svoj doprinos za boljitak BiH. Izrazio je nadu da \u0107e posjeta Kom\u0161i\u0107a otvoriti mogu\u0107nosti da se mnoge stvari isprave i krenu boljim putem za sve stanovnike BiH i iseljeni\u0161tva.\nNaveo je da u gradu Mississauga \u017eivi 35 tisu\u0107a Hrvata. Predlo\u017eio je da se u ovom gradu otvori generalni konzulat i da u njemu radi predstavnik i hrvatskog naroda.\n\nVideo: Govor Davorina Jurovickog\n\"Bilo bi izuzetno nekorektno za polo\u017eaj Hrvata u iseljeni\u0161tvu i u Bosni i Hercegovini kriviti samo vas. Dapa\u010de, jo\u0161 ve\u0107a odgovornost le\u017ei na onima koji sebe vole predstavljati legitimnim i legalnim predstavnicima, a ustvari oni su legalni i legitimni samo za svoje interese i snose najve\u0107u odgovornost za iseljavanje hrvatskog naroda i njegov o\u010dajan polo\u017eaj. Za sebe su se oni jako dobro pobrinuli i ta manjina predstavlja najve\u0107u sramotu za nas u iseljeni\u0161tvu\".\nPoru\u010dio je da rukovodstva dvije zemlje, Hrvatske i BiH, moraju razgovarati jer se jedino na taj na\u010din mogu prona\u0107i kvalitetna rje\u0161enja.\n\"Kada bih slu\u0161ao savjetnike, vjerovatno ne bih do\u0161ao na ovaj skup. Ali, ako se ne razgovara, ne mogu se ni rije\u0161iti problemi. Korisno bi bilo da predsjednik Milanovi\u0107 vidi sugovornike i u Hrvatima izvan HDZ-a BiH jer dosada\u0161nja praksa razgovora samo sa HDZ-om je najvi\u0161e na\u0161tetila upravo Hrvatima iz BiH\".\n\"Moram ista\u0107i veliku razo\u010daranost iseljeni\u0161tva sa tzv. gra\u0111anskom opcijom, koju vi bezuspje\u0161no zastupate. Ne mo\u017ee se gra\u0111anska opcija graditi sa SDA koji su 'bratske' stranke sa HDZ-om i SNSD-om. Mislim, a to je mi\u0161ljenje i ve\u0107ine, da ste svojim djelovanjem i otklonom o kako takvim strankama sli\u010dne orijentacije (na primjer SDP, Na\u0161a stranka) jo\u0161 vi\u0161e udaljili BiH od gra\u0111anske opcije. Sarajevski kanton je mnogima otvorio o\u010di i narod misli da je to rezultat politi\u010dke trgovine na \u0161tetu demokracije u kojoj ste vi i Fahrudin Radon\u010di\u0107 odigrali negativne uloge. \u017delim ista\u0107i da narod cijeni va\u0161 pozitivan anga\u017eman u pribli\u017eavanju za ulazak u NATO i to smatram va\u0161im najve\u0107im dostignu\u0107e. \u010cestitam vam na tome uime iseljeni\u0161tva i u moje osobno ime\", kazao je, te nastavio:\n\"Malo \u0107u se na\u0161aliti, kako je Hrvatska u EU red je da Hrvatska da doprinos ulasku BiH u NATO. Vjerujem da je to razlog da legitimni i legalni Hrvat posje\u0107uje Rusiju. Molit \u0107u da mi odgovorite na jedno pitanje, ali ne u kontekstu interesa cijele BiH jer nije korektno da samo Hrvati budu \u017ertve gra\u0111anske opcije, a da ostala dva \u010dlana Predsjedni\u0161tva predstavljaju svoje narode. \u0160ta namjeravate u\u010diniti za hrvatsko iseljeni\u0161tvo i Hrvate u Bosni i Hercegovini kao \u010dlan Predsjedni\u0161tva iz reda hrvatskog naroda u ovom svom tre\u0107em mandatu?\", upitao je.\nUslijedio je odgovor \u017deljka Kom\u0161i\u0107a.\n\n\"Gospodine Davorine, nije mi jasno \u0161to vi zapravo preferirate. Ho\u0107ete li etni\u010dku Bosnu i Hercegovinu jer vidim da mi zamjerate taj legitimitet koji ne postoji u Ustavu BiH ili ho\u0107ete gra\u0111ansku BiH o kojoj govorite tako afirmativno. Ne morate mi odmah odgovoriti, bit \u0107e prilike da vi i ja jo\u0161 malo prodiskutiramo ovdje i to sa zadovoljstvo. Ali, morate se odlu\u010diti, \u0161to biste. Ne mo\u017ee u ovom slu\u010daju 'i jare i pare'. Sudaraju se stvari\", kazao je Kom\u0161i\u0107, te nastavio:\n\"Da vam objasnim za kakvu BiH se ja borim, na mom i na va\u0161em primjeru. Va\u0161a supruga je Rumunka, koliko zna. Imate dijete sa njom. Hipoteti\u010dki, vratite se sutra u va\u0161 Mostar, u BiH. \u0160ta je va\u0161e dijete u tom Mostaru i u toj BiH? Hrvat, Hrvatica? Rumun, Rumunka? Ili je osoba, dijete, \u0161to je? Mislim da je prije svega osoba i dijete. Ja se borim da va\u0161e dijete bude isto kao moje i da va\u0161e dijete sutra mo\u017ee, kao \u0161to ne mo\u017ee danas, biti \u010dlan Predsjedni\u0161tva ove zemlje i do\u0107i ovako. Jer danas ne mo\u017ee, niti va\u0161e niti moje. To nije u redu. U Kanadi mo\u017ee biti sve, a u va\u0161oj i mojoj BiH ne mo\u017ee. I jo\u0161 jedna stvar. Ka\u017eete Vlada KS. Gospodine Davorine, ja sam ro\u0111eni Sarajlija, ali je meni va\u017enija BiH od Sarajeva. A kakva je to gra\u0111anska opcija koja bi da tra\u017ei najmanji zajedni\u010dki imenitelj sa upravnicima konclogora, Heliodroma, Dretelja... To ne ide jedno s drugim. Nije to to. Na kraju krajeva, ja sam odabrao da se borim s onim \u0161to imam. To \u0161to je to danas SDA, HDZ i SNS, nemojte meni govoriti, ja nisam nikad glasovao za njih. Morat ubijediti narod, da im ne daje glasove, pa ih ne\u0107e biti na politi\u010dkoj sceni\", kazao je Kom\u0161i\u0107 u Kanadi.\n"
        },
        {
            "subtitle": "Igra kokaina",
            "intro": "''Radim to jer je moja savjest potpuno \u010dista, dao sam vlas kose svom lije\u010dniku. Rezultati analize bit \u0107e poznati za \u010detiri tjedna\u2019\u2019, poru\u010dio je medijima Daum nakon \u0161to je ponudio uzorak kose forenzi\u010dkim istra\u017eiteljima u K\u00f6lnu. ",
            "info": "\n\n\nSport\n\n /\n\n\nNogomet\n\n |\n10. 03. 2020. u 10:12\nFe\u0111a Ibrulj | Bljesak.info\n",
            "title": "Veliki trener koji je povukao pogre\u0161nu crtu ",
            "article": "\nTekst \u010dlanka se nastavlja ispod banera''To je bio najgori dan u mom \u017eivotu. Sve mi se okrenulo naopako. Napravio sam veliku gre\u0161ku i lagao ljude do kojih mi je stalo. Sre\u0107om, uspio sam da iza\u0111em iz svega toga, mada me presuda na nov\u010danu kaznu i svi prate\u0107i doga\u0111aji nisu toliko kaznili kao javnost. Imam utisak da sam osu\u0111en na do\u017eivotnu robiju u o\u010dima javnosti, a svjestan sam i da \u0107e se uvijek upirati prstom na mene. Nema ve\u0107e kazne od toga'', rekao je jednom prilikom veliki njema\u010dki trener Christoph Daum aludiraju\u0107i naravno na \"kokainsku aferu\" koju je imao u trenucima najve\u0107e slave, kada je trebao preuzeti reprezentaciju Njema\u010dke.\nPo\u010deo je u K\u00f6lnu\nDaum nije bio neki igra\u010d, definitivno. Po\u010deo je u mom\u010dadi Hamborna nastavio u Eintrachtu iz Duisburga pa je onda pre\u0161ao u drugu mom\u010dad K\u00f6lna. A onda je shvatio kako nema ni\u0161ta od njegove igra\u010dke karijere, pa se okrenuo trenerskom poslu. 1980. godine Daum je polo\u017eio ispite, uspje\u0161no je obranio diplomski rad na temu \"Va\u017enost pedago\u0161kih i psiholo\u0161kih mjera nogometnog trenera\". Zvani\u010dno prvi trener K\u00f6lna je postao 1986. godine i vrlo brzo je skrenuo pa\u017enju na sebe idejama koje je koristio, zanimljivim izlaganjima, analizama. U to vrijeme dres K\u00f6lna su nosili Klaus Allofs, Thomas H\u00e4\u00dfler, Morten Olsen, Toni Schumacher. Do kraja svog mandata na klupi K\u00f6lna, njegova mom\u010dad nije bila slabije plasirana od tre\u0107eg mjesta, s tim da je igrala i polufinale Kupa UEFA. A onda ga je Dietmar Artzinger-Bolten odlu\u010dio smijeniti, tamo negdje u ljeto 90-te za vrijeme SP-a.\nPrva titula s Stuttgartom\nKasnije \u0107e se pisati o tome kako je Bolten znao zbog \u010dega iako razlozi nisu bili dostupni medijima. Navodno su upravi kluba znali Daumove probleme s kokainom pa su ga bili spremni ucjenjivati. Da stvar bude zanimljivija, Artzinger-Bolten se pojavio na treningu reprezentacije u Italiji kako bi igra\u010de K\u00f6lna koji su bili reprezentativci informirao da su ostali bez trenera. U tom trenutku je Daum imao ulogu tv komentatora i tako\u0111er je boravio na licu mjesta, u Italiji. Za otkaz je saznao u hotelskoj sobi.\n''Preokreti, otkazi, porazi moraju se smatrati izazovom'', re\u0107i \u0107e Daum koji \u0107e do\u017eivjeti ekstazu na klupi Stuttgarta dvije godine kasnije. Za naslov prvaka su se borili Stuttgart, Borussia Dortmund i Eintracht. Eintracht je izgubio u Rostocku, Borussija je bila prvaka do 86. minute susreta u Leverkusenu kada Guido Buchwald zabija za pobjedu i naslov prvaka sjajne Daumove dru\u017eine.\n''Ono \u0161to je Daum napravio od mom\u010dadi bilo je jedinstveno. Te\u0161ko da bi to napravio bilo koji drugi trener'', pri\u010dao je junak Buchwald.\n\nVideo: VfB Stuttgart - Deutscher Meister 1991/1992\nIpak, Daum se izblamirao u Ligi prvaka kada je u revan\u0161 utakmici prvog kola na teren uveo i \u010detvrtog stranca pa je morao Stuttgart igrati tre\u0107u utakmicu u kojoj je eliminiran od Leedsa. Slijedi ostavka, pa odlazak u Tursku.\nA onda afera\nS Be\u0161ikta\u0161om je prvo uzeo Kup pa onda i prvenstvo, prije nego \u0161to \u0107e se vratiti u Njema\u010dku, ovaj put u Bayer iz Leverkusena. I tamo je pravio prave stvari, skoro sru\u0161io veliki Bayern, ali do titule nije mogao. Dva puta je bio drugi, jednom tre\u0107i. Kada je Njema\u010dka potonula na EURU 2000. godine, on je trebao biti taj koji \u0107e preuzeti reprezentaciju. Apotekari su odugovla\u010dili, nisu pu\u0161tali Dauma, \u010dak su kao zamjenu ponudili Rudija V\u00f6llera, dok su nisu po\u010dele pojavljivati glasine kako se Christoph drogira, kako ima veze s prostitucijom, iznu\u0111ivanjem, a nekako je tu pri\u010du najvi\u0161e gurao Uli Hoene\u00df koji je u nekoliko navrata vodio \u017eestoke rasprave s Daumom. Taj isti Hoene\u00df koji \u0107e zbog utaje poreza godinama kasnije zavr\u0161iti iza re\u0161etaka.\n''Radim to jer je moja savjest potpuno \u010dista, dao sam vlas kose svom lije\u010dniku. Rezultati analize bit \u0107e poznati za \u010detiri tjedna'', poru\u010dio je medijima Daum nakon \u0161to je ponudio uzorak kose forenzi\u010dkim istra\u017eiteljima u K\u00f6lnu.\nAli Daum je znao, jednostavno je znao, iako je probao odigrati na tu kartu. Ostalo je pitanje za\u0161to? Vrlo brzo je potvr\u0111eno, trener Bayera je uzimao kokain. Afera s drogom biv\u0161eg trenera Bayera iz Leverkusena i nesu\u0111enog izbornika njema\u010dke reprezentacije nastavljena je objavom dr\u017eavnog tu\u017eitelja u Koblenzu u kojoj se kontroverzni trener optu\u017euje za kupovinu znatnih koli\u010dina kokaina tijekom 1999. i 2000. godine. Daum je u te dvije godine u 63 navrata nabavljao od tri do pet grama. I nije bilo druge, morao je priznati.\n\nVideo: Kokainska afera\n''Lagao sam svima i nisam htio priznati svoju slabost. Mislio sam kako \u0107u taj problem nekako rije\u0161iti. Da, uzeo sam kokain. Da, lagao sam. \u017delim se ispri\u010dati svima koji su bili uz mene. Moram \u017eivjeti s \u010dinjenicom da \u0107e prst uvijek biti uperen u mene. Ne nisam bolestan, nisam ovisnik. Ve\u0107 du\u017ee vremena ne uzimam drogu'', govorio je na presici Daum 21. sije\u010dnja 2001. godine. Jedan od onih koji je za razliku od recimo Hoene\u00dfa bio uz Dauma je i Franz Beckenbauer.\n''Svi smo o\u010dekivali kako \u0107e rezultati analize dati za pravo Daumu. Ovo je ljudska tragedija, nadam se da \u0107e mo\u0107i nastaviti trenersku karijeru'', kazao je Beckenbauer.\nVi\u0161e ni\u0161ta nije bilo kao prije\nChristoph jeste nastavio svoju karijeru, ali u Turskoj, gdje je prvo opet bio malo u Be\u0161ikta\u0161u pa Fenerbahceu. Jednu sezonu je vodio i Austriju iz Be\u010da. Trofeja nije nedostajalo. Povratak ku\u0107i je uslijedio 2006. godine, K\u00f6ln je bio tada drugoliga\u0161. Nije uspio odmah, ali jeste u narednoj sezoni. Me\u0111utim, uslijedio je novi poziv Fenera, pa je Daum raskinuo ugovor i jo\u0161 jednom se skrasio u Istanbulu. Ovaj put ne vi\u0161e od jedne sezone. Probao je kasnije s Eintrachtom izboriti opstanak, nije uspio. Kratko vrijeme je bio na klupi Club Bruggea. pa u Bursi. Do klupe reprezentacije je do\u0161ao, ali Rumunjske. Odradio je deset utakmica\n''Pritisak je bio ogroman, posebno je dolazio od strane mnogih doma\u0107ih klubova. Oni \u017eele da im igra\u010di igraju za reprezentaciju kako bi ih mogli \u0161to skuplje prodati. Nikada nisam imao punu samostalnost u radu'', rekao je na odlasku.\nBez posla je Daum ve\u0107 tri godine, vrijeme krati uz obitelj, golf, kojeg igra po cijeli dan. Kao trener nije zavr\u0161io svoju karijeru, jo\u0161 uvijek vjeruje da \u0107e s nekom reprezentacijom oti\u0107i na Europsko ili Svjetsko prvenstvo. Trofeja je bilo (9), velikih rezultata, ali na\u017ealost afera koja se dogodila je ne\u0161to \u0161to je obilje\u017eilo njegovu karijeru.\n\nVideo: Trener koji je povukao pogre\u0161nu crtu\n''Naravno da bih danas radio puno druga\u010dije. Ali moj \u017eivot nije napisan olovkom. To se ne mo\u017ee promijeniti, izbrisati....'', kazao je Daum.\n"
        },
        {
            "subtitle": "Tantanatos",
            "intro": "Autorica svih pjesama je Miranda \u0110akovi\u0107 koja je i glazbena producentica, a uz nju na albumu se kao producenti i glazbeni aran\u017eeri potpisuju i Zoran Majstorovi\u0107 te Iztok Turk dok je vokalne aran\u017emane radila tako\u0111er Miranda \u0110akovi\u0107.",
            "info": "\n\n\nLifestyle\n\n /\n\n\nPoznati i slavni\n\n |\n10. 03. 2020. u 07:20\nBljesak.info\n",
            "title": "Putokazi se vratili sa novim albumom i spotom",
            "article": "\nTekst \u010dlanka se nastavlja ispod baneraLegendarni rije\u010dki 'Putokazi' glazbenoj javnosti predstavljaju svoj novi, 14. album imena 'Meandri'. Ova jedinstvena glazbena pojava na sceni punih trideset i \u0161est godina postojanja, iz albuma u album, iz generacije u generaciju, kroz vi\u0161e od 400 pjeva\u010da hrabro istra\u017euje, promi\u0161lja glazbu izvan okvira i s prepoznatljivim osmijehom \u010duva ono \u0161to se danas rijetko nailazi - predanost ideji i pristup izbru\u0161en do savr\u0161enstva.\n\"Odlu\u010dili smo zagrebati najdublje. Dosljedni sebi, uronili smo u novi projekt od po\u010detka do Smrti. Skladbe u 'Meandrima' 'Putokaza' su putovanja koja izmjenuju tijek, korita Rje\u010dine, o\u0161tro i krivudavo s promjenama pravca, ali uvijek s kona\u010dnim ciljem. Kona\u010dnim poput Smrti, koja je uvijek na koncu novog po\u010detka. Repetitivno perpetuiranje do novog dana, do nove rasprodaje. Nestaje svijet pravih vrijednosti, bilo kakvih ustvari. Glazba, uronjena u konzumerizam, postaje samo zrcalom vremena.\nNe po\u0161tuje se vi\u0161e Nikoga i Ni\u0161ta. Nismo nimalo ponizni, ni na kratko, treptaja tren. Dok, tek ponekad, osluhnemo deja vu melodiju pjesme koju je pjevala na\u0161a Baka, gledamo nepomi\u010dno u jednu to\u010dku besmisla. Vrijeme je za krik. Za potragu za izgubljenim nama Samima. Za ljubavlju, suradnjom, dobrim i Svjetlom. Samo, kako ponovno spoznati vrline toplog Sunca i \u017divota? Ako nisi upoznao tamu, ne\u0107e\u0161 znati cijeniti Svjetlost. Ako ne po\u0161tuje\u0161 Tugu i Smrt, ne\u0107e\u0161 znati po\u0161tovati \u017divot\", ka\u017eu o novom projektu 'Putokazi'.\nGlasovnu izvedbu pjeva\u010da 'Putokaza' u 'Meandrima' prate autohtoni \u017ei\u010dani instrumenti i udaraljke u tradicionalnim ritmovima Primorja, Hrvatske, ali i svih strana svijeta u jedinstvenoj cjelini koja pr\u0161ti vrhunskom izvedbom. Projekt uklju\u010duje 30-ak umjetnika, glazbenika, autora, orkestratora, producenata, tonskih snimatelja, pjeva\u010da 'Putokaza', koreografa, kostimografa, dizajnera.\n\nVideo: Putokazi - Tantanatos\nSpot za pjesmu 'Tantanatos'je sniman na lokacijama u unutra\u0161njosti Istre, kraj Buzeta, na Lindaru, Pazinskom potoku te u Crkvi sv. Marije na \u0160kriljinah kraj Berama, navodi se iz Dallas recordsa.\nAutorica spota je umjetnica Gea Raji\u0107 koja o njemu ka\u017ee: \"Simboli\u010dke elemente pjesme koji se kao arhetipi provla\u010de kroz sve mitove i religije 'isklesali' smo u vizualnu strukturu videa. Voda je simbol tijeka \u017eivota na \u010dijoj se povr\u0161ini reflektiraju nematerijalne slike. Pe\u0107ina je simbol ulaska u podzemni svijet, prelaska iz jednog \u017eivota u drugi, te ples koji predstavlja sam \u017eivot.\nElement koji uvodi barijeru izme\u0111u \u017eivota i smrti transformirali smo kroz staklenu povr\u0161inu, ukazuju\u0107i na nejasnu sliku smrti \u010dija nedoku\u010diva prisutnost stvara vje\u010dna pitanja, nadu i vjeru. Vizualno smo dematerijalizirali \u010dvrsti pojavni svijet pretapanjem jedne slike u drugu. Tim \u010dinom smo se odvojili od linearnog vremena i iskrojili novo iskustvo percepcije vremena kao simultanog\".\nAutorica svih pjesama je Miranda \u0110akovi\u0107 koja je i glazbena producentica, a uz nju na albumu se kao producenti i glazbeni aran\u017eeri potpisuju i Zoran Majstorovi\u0107 te Iztok Turk dok je vokalne aran\u017emane radila tako\u0111er Miranda \u0110akovi\u0107.\nLikovno oblikovanje omota uvijek je va\u017ena dimenzija kreativnog stvaranja 'Putokaza', a ovoga puta autor Sa\u0161a Ostoji\u0107 prati osnovnu ideju glazbenog izri\u010daja i pritom jednostavno simbolizira dostojanstvenu mijenu u na\u0161im \u017eivotima: ne postoje ni po\u010detak ni kraj. Postoje samo meandri kao \u017eivotni zavoji kojima protje\u010demo.\n"
        },
        {
            "subtitle": "Turnir u Kataru",
            "intro": "Hravatski izbornik je napravio \u010dak devet pretpoziva, jer je mogu\u0107e da igra\u010di iz Italije, koja je \u017eari\u0161na zona koronavirusa u Europi, ne\u0107e mo\u0107i dobiti dozvolu. Ipak, generalno na popisu nema posebnih iznena\u0111enja.\n",
            "info": "\n\n\nSport\n\n /\n\n\nNogomet\n\n |\n09. 03. 2020. u 21:21\nBljesak.info\n",
            "title": "Dali\u0107 napravio \u010dak devet pretpoziva za predstoje\u0107e okupljanje Vatrenih",
            "article": "\nTekst \u010dlanka se nastavlja ispod banera\nFoto: Getty Images / Hrvatski izbornik Zlatko Dali\u0107\nHrvatski izbornik Zlatko Dali\u0107 u ponedjeljak objavio je popis igra\u010da za dvije nadolaze\u0107e prijateljske utakmice Vatrenih.Hrvatska nogometna reprezentacija krajem o\u017eujka trebala bi u Dohi odigrati dvije prijateljske utakmice, protiv \u0160vicarske i Portugala, u sklopu priprema za nadolaze\u0107e Europsko prvenstvo.Situacija s koronavirusom se, naravno, pomno prati, ali se Dali\u0107 nada kako \u0107e ipak sve biti po planu.\"Mi radimo kao da \u0107e biti sve u redu, nadam se da ne\u0107e biti nikakvih otkazivanja, koliko znam liga se sad ovaj tjedan igrala, dodu\u0161e bez publike u nekim zemljama dolje. Dva tjedna su pred nama tako da to sad moramo \u010dekati, svaki dan se situacija mijenja\", kazao je Dali\u0107 za Novu TV.Hravatski izbornik je napravio \u010dak devet pretpoziva, jer je mogu\u0107e da igra\u010di iz Italije, koja je \u017eari\u0161na zona u Europi, ne\u0107e mo\u0107i dobiti dozvolu.\"Pa moramo biti spremni na situaciju da neki ne\u0107e do\u0107i, neki ne\u0107e mo\u0107i zbog te cijele situacije kakva jest i stoga smo stavili ve\u0107i broj igra\u010da na pretpozive da budemo spremni, ovisno o pozicijama koje nam budu trebale, onda \u0107emo zvati te igra\u010de.\"\n\n\n#Croatia squad for Qatar Airways International Tournament in Doha!  (26/03) (30/03)#BeProud #Family #Vatreni pic.twitter.com/LFE27uTLS9\n\u2014 HNS (@HNS_CFF) March 9, 2020\n\n\nPopis Zlatka Dali\u0107a:VRATARILovre Kalini\u0107, Dominik Livakovi\u0107, Simon SlugaOBRANATin Jedvaj, Borna Bari\u0161i\u0107, Duje \u0106aleta-Car, Mile \u0160kori\u0107, \u0160ime Vrsaljko, Dario Melnjak, Dejan LovrenVEZNI REDLuka Modri\u0107, Ivan Rakiti\u0107, Mario Pa\u0161ali\u0107, Mateo Kova\u010di\u0107, Mateo Brozovi\u0107, Milan BadeljNAPADNikola Vla\u0161i\u0107, Ivan Peri\u0161i\u0107, Andrej Kramari\u0107, Bruno Petkovi\u0107, Josip Brekalo, Ante Rebi\u0107PRETPOZIVI:Ivo Grbi\u0107 (vratar), Josip Juranovi\u0107, Domagoj Bradari\u0107, Filip Bradari\u0107, Filip Benkovi\u0107, Mirko Mari\u0107, Antonio \u010colak, Mislav Or\u0161i\u0107, Marko Rog.\n\nVideo: All Goals of Croatia in 2018 World Cup | All Amazing Goals & Moments\n"
        },
        {
            "subtitle": "Projekticija",
            "intro": "Dramatizirane primjere iz doktorske disertacije re\u017eirala je Ada Sokolovi\u0107, po scenariju Nenada Veli\u010dkovi\u0107a, u produkciji Mebius Film Sarajevo uz podr\u0161ku EED-a.",
            "info": "\n\n\nKultura\n\n /\n\n\nFilm TV\n\n |\n09. 03. 2020. u 21:17\nBljesak.info\n",
            "title": "\u0160kolokre\u010dina u Mostaru: Serija koja otkriva probleme \u0161kolskog sustava",
            "article": "\nTekst \u010dlanka se nastavlja ispod baneraProjekcija epizode igrano-dokumentarne serije \u0160kolokre\u010dina odr\u017eat \u0107e se u\u00a0petak, 13.3. od 14 sati u konferencijskoj\u00a0dvorani\u00a0hotela 'Villa Mejdan' u Mostaru.\nProjekcija se odr\u017eava pod pokroviteljstvom Sveu\u010dili\u0161ta Hercegovina.\nNakon projekcije publici \u0107e se obratiti mr.Sc. Marko-Antonio Brki\u0107, scenarista Nenad Veli\u010dkovi\u0107, redateljica Ada Sokolovi\u0107, glumci Jasna Dikli\u0107 i Slaven Knezovi\u0107, producentica Duda Sokolovi\u0107. Moderator razgovora je Zoran \u0106ati\u0107.\n''Ako ste se pitali za\u0161to je preko polovine na\u0161e djece funkcionalno nepismeno (rezultati PISA testa, 2018.) nakon deset epizoda i trideset lekcija iz bosanskih, hrvatskih i srpskih \u010ditanki neke stvari \u0107e Vam sigurno biti jasnije'', poru\u010duju organizatori.\n\nFoto: PR / \u0160kolokre\u010dina\nDramatizirane primjere iz doktorske disertacije re\u017eirala je Ada Sokolovi\u0107, po scenariju Nenada Veli\u010dkovi\u0107a, u produkciji Mebius Film Sarajevo uz podr\u0161ku EED-a.\nSerija ''\u0160kolokre\u010dina'' nastala je prema istoimenoj zbirki pri\u010da autora Nenada Veli\u010dkovi\u0107a koji je doktorirao je na Univerzitetu u Sarajevu, s tezom ''Ideolo\u0161ka instrumentalizacija knji\u017eevnosti na primjerima \u010ditanki od 5. razreda osnovne do 4. razreda srednje \u0161kole u Bosni i Hercegovini'', a glavni akteri pored u\u010denika u ovoj seriji su nastavnici \u2013 Jasna Dikli\u0107, Admir Glamo\u010dak i Slaven Knezovi\u0107, te Mario Drma\u0107 koji je kroz anketiranje gra\u0111ana i gra\u0111anki unio dokumentarnu dimenziju o besmislenosti pukog reproduciranja teksta.\nVi\u0161e od 170 000 gledatelja prati i gleda epizode serije na youtube kanalu \u0160kolokre\u010dina, a uskoro 12 TV ku\u0107a u Bosni i Hercegovini po\u010dinje emitiranje serije.\n"
        },
        {
            "subtitle": "Jure i Mate",
            "intro": "''Ro\u0111eni smo Livnjaci, i\u0161li smo tu u osnovnu i srednju \u0161kolu, osim Ivana (Jure), koji je poha\u0111ao srednju glazbenu u Imotskom'', govori Luka. ",
            "info": "\n\n\nLifestyle\n\n /\n\n\nFlash\n\n |\n09. 03. 2020. u 18:54\nBljesak.info\n",
            "title": "Livnjaci pokorili YouTube: Zara\u0111uju vi\u0161e od dr\u017eavnih slu\u017ebenika",
            "article": "\nTekst \u010dlanka se nastavlja ispod banera\"Jure i Mate\" na YouTubeu, ali u stvarnom \u017eivotu oni su tri obi\u010dna mladi\u0107a u dvadesetima. Luka Mamuza, student pete godine odnosa s javno\u0161\u0107u, Ivan \u0160agolja, student glazbene pedagogije u Mostaru i \"tre\u0107i kota\u010d\" te budu\u0107i u\u010ditelj razredne nastave Zdravko Grgi\u0107 Grga. Matemati\u010dki nema smisla, ali njihov humor itekako ima.\nNa svom kanalu imaju skoro 73 tisu\u0107e pretplatnika, a pojedini videi prelaze i preko milijun pregleda. Trojka iz Livna glavni su akteri serijala ske\u010deva na YouTubeu koji na humoristi\u010dan na\u010din prikazuju \u017eivot Balkanaca na Balkanu, ali i u zemljama poput Njema\u010dke gdje mnogi mladi odlaze u potrazi za boljim \u017eivotom.\u00a0\n''Ro\u0111eni smo Livnjaci, i\u0161li smo tu u osnovnu i srednju \u0161kolu, osim Ivana (Jure), koji je poha\u0111ao srednju glazbenu u Imotskom'',\u00a0govori Luka.\u00a0\n''Poseban spomen zaslu\u017euju Nika Mijatovi\u0107, koja je odselila u Njema\u010dku i na\u0161a prijateljica Domenika Rosi\u0107 koja sada studira u Zagrebu...a kao \u010detvrti \u010dlan nam se u zadnje dvije godine pridru\u017eio i Leonardo Ivkovi\u0107 koji u svakoj epizodi ima druga\u010diju ulogu'', govori Mamuza tvrde\u0107i da su na njegov prijedlog pokrenuli YouTube kanal koji \u0107e ovoga svibnja navr\u0161iti \u010detiri pune godine.\n\nVideo:\u00a0BALKANCI \u0160VERCAJU MIGRANTE\nU svemu tome poma\u017ee im mnogo poznanika i ka\u017ee, nitko im dosad nije zatvorio vrata.\n''Dosta nas ljudi pita odakle izvla\u010dimo sve teme i motive, ali one nisu ni\u0161ta \u010dudno. To je na\u0161a svakodnevnica; kupio auto, prodao auto, oti\u0161ao u Njema\u010dku, vratio se iz Njema\u010dke samo to treba gledati na druga\u010diji na\u010din. Tema iseljavanja je uvijek tu, ne bje\u017ei nigdje. Sve \u0161to smo prikazali se zapravo doga\u0111a'', obja\u0161njava 24-godi\u0161nji Mamuza isti\u010du\u0107i da nijednom od njih nije palo napamet oti\u0107i iz domovine.\n''Neki dio publike govori da se previ\u0161e rugamo \"Auslenderima\", a ja mislim da to nije tako. To je humor koji \"radi\" tim gastarbajterima i op\u0107eprihva\u0107eno je, simpati\u010dno je. Svatko od nas ima \u010dlana obitelji koji je negdje vani...Ivan ima brata u Njema\u010dkoj, Leonardo ima sestru u Njema\u010dkoj, Zdravkova sestra je u Be\u010du.. pa kad bismo se zaista rugali, zna\u010dilo bi da se rugamo i njima. Opet, ima svakakvih ljudi koji se vrate iz Njema\u010dke, a na\u0161 humor je za odre\u0111enu populaciju'', pri\u010da Luka i razo\u010darano dodaje kako mu u inozemstvo odlazi puno prijatelja i poznanika.\nJedan njihov video posve\u0107en je i fanovima, a na njemu mno\u0161tvo djece oblije\u0107e Luku i tra\u017ee ga autogram. Ipak, ona nam otkriva da je istina ne\u0161to druga\u010dija.\n''U po\u010detku je bio cilj da uz mla\u0111u, obuhvatimo i stariju publiku jer danas se na YouTubeu javljaju sadr\u017eaji neukusnog humora za djecu i sve osale. Na\u0161i fanovi su, prema dosada\u0161njim statistikama, populacija od 25 do 34 godine, a na\u0111u se i oni stariji, \u010dak 60-godi\u0161njaci'', pri\u010da Luka isti\u010du\u0107i da su postigli odre\u0111ene ciljeve glede svoje publike.\nU videu kojeg su objavili prije tri tjedna pod nazivom \"Balkancu do\u0161'o brat iz Njema\u010dke\" prikazuju kako je mla\u0111i brat prokockao sve novce koji je stariji slao iz Njema\u010dke, \u0161to otvara dosta zanimljive teme nezasitne potro\u0161nje novaca koji ne postoji.\n\nVideo: BALKANCU DO\u0160O BRAT IZ NJEMA\u010cKE\n''To nije izmi\u0161ljen lik. On postoji...i u na\u0161em gradu ima ih jako puno. Na\u017ealost, ali ima'', iskren je Mamuza i dodaje da je i u \u0161ali ipak pola istine te da \u0161alju kroz humor ozbiljniju poruku.\n''Stariji ljudi mogu to razumjeti bolje. Djeca se u ske\u010devima smiju na\u0161im pona\u0161anjima, a stariji \u0107e se smijati onome \u0161to smo zapravo time prenijeli'', ka\u017ee on.\nKako je YouTube sve popularniji izvor zarade, ovi Livnjaci su svjesni mogu\u0107nosti zarade na ovoj platformi.\n''Od YouTubea zara\u0111ujemo puno vi\u0161e od jednog prosje\u010dno pla\u0107enog Livnjaka\u00a0koji radi u dr\u017eavnoj slu\u017ebi ili kod privatnika. Sasvim sigurno mogu re\u0107i da zara\u0111ujemo puno vi\u0161e nego ve\u0107ina ljudi koji rade i \u017eale se na ponedjeljak jer ne vole svoj posao'', ka\u017ee Luka i pritom spominje da ih \u010desto pitaju kako imaju tek 73 tisu\u0107a pretplatnika i za\u0161to ih nema vi\u0161e, a on sve obja\u0161njava na sljede\u0107i na\u010din.\n''Do ozbiljnog novca putem YouTubea se mo\u017ee do\u0107i brzo, ali ovisi koji put se odabere. Odlu\u010dili smo raditi kvalitetan sadr\u017eaj, a na YT \u0107ete uo\u010diti da puno br\u017ee prolazi nekakvo sme\u0107e koje, osobno ja, ne bih nikad kliknuo i zgrozim se kad vidim \u0161to je humor za neke ljude'', govori Luka napominju\u0107i da su oni ipak ti koji prvi \u017eele biti zadovoljni sa sadr\u017eajem kojeg plasiraju svojoj publici.\n\nVideo: TRO\u0160KOVI SVADBE (PARODIJA)\nBudu\u0107nost im je, \u010dini se po Lukinim rije\u010dima, radna!\n''Planiramo sve preseliti u nekom trenutku na pozornicu, a sada trenutno pi\u0161emo scenarij za seriju koja bi imala od sedam ili deset epizoda, koju \u0107emo probati progurati na televiziju. To bi bio projekt u kojem bi nam pomogli i neki poznati glumci'', veseli se Mamuza koji priznaje da im sve \u010de\u0161\u0107e prilaze djevojke.\n''Mo\u017eemo se s tim pohvaliti. Prilaze nam i neka prilaze!'', smije se i otkriva da su svi svoje bolje polovice prona\u0161li prije snimanja serija tako da takve prilike ne igraju veliku ulogu, pi\u0161e Ve\u010dernji list.\u00a0\n"
        }
    ]
}